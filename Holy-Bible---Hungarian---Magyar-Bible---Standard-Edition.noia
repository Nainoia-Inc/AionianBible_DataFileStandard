# File Name: Holy-Bible---Hungarian---Magyar-Bible---Standard-Edition.noia
# File Size: 1111738     
# File Date: 08/30/2025 02:39:53
# File Purpose: Supporting resource for the Aionian Bible project
# File Location: https://resources.AionianBible.org
# File Copyright: Creative Commons Attribution 4.0 International, 2018-2025
# File Generator: ABCMS (alpha)
# File Accuracy: Contact publisher with corrections to file format or content
# Publisher Name: Nainoia Inc
# Publisher Contact: https://www.AionianBible.org/Publisher
# Publisher Mission: https://www.AionianBible.org/Preface
# Publisher Website: https://NAINOIA-INC.signedon.net
# Publisher Facebook: https://www.Facebook.com/AionianBible
# Bible Name: Nyitott Újszövetség
# Bible Name English: Hungarian Open New Testament
# Bible Language: Magyar Nyelv
# Bible Language English: Hungarian
# Bible Copyright Format: Creative Commons Attribution ShareAlike 4.0 International, 2018-2025
# Bible Copyright Text: Creative Commons Attribution ShareAlike 4.0, International
# Bible Source: Biblica, Inc.
# Bible Source Version: 7/26/2025
# Bible Source Link: https://ebible.org/details.php?id=hun
# Bible Source Year: 2003, 2021
# Bible Description: Original work available for free at www.biblica.com and open.bible
# Bible Format: Standard formatting without annotation
#
INDEX	BOOK	CHAPTER	VERSE	TEXT
#
# BOOK	040	MAT	Matthew	Máté
040	MAT	001	001	Jézus Krisztusnak, Dávid fiának, Ábrahám fiának nemzetségéről szóló könyv.
040	MAT	001	002	Ábrahám nemzette Izsákot, Izsák nemzette Jákóbot, Jákób nemzette Júdát és testvéreit.
040	MAT	001	003	Júda nemzette Fáreszt és Zerahot Támártól, Fáresz nemzette Heszrónt, Heszrón nemzette Arámot.
040	MAT	001	004	Arám nemzette Aminádábot, Aminádáb nemzette Nahsont, Nahson nemzette Szalmónt.
040	MAT	001	005	Szalmón nemzette Boázt Ráhábtól, Boáz nemzette Obédet Ruthtól, Obéd nemzette Isait.
040	MAT	001	006	Isai nemzette Dávid királyt. Dávid király nemzette Salamont Úriás feleségétől.
040	MAT	001	007	Salamon nemzette Roboámot, Roboám nemzette Abijját, Abijja nemzette Ászát.
040	MAT	001	008	Ásza nemzette Jósafátot, Jósafát nemzette Jórámot, Jórám nemzette Uzziást.
040	MAT	001	009	Uzziás nemzette Jótámot, Jótám nemzette Áházt, Áház nemzette Ezékiást.
040	MAT	001	010	Ezékiás nemzette Manassét, Manassé nemzette Ámónt, Ámón nemzette Jósiást.
040	MAT	001	011	Jósiás nemzette Jekonjást és testvéreit a babiloni fogságravitelkor.
040	MAT	001	012	A babiloni fogságravitel után pedig Jekonjás nemzette Sealtiélt, Sealtiél nemzette Zerubbábelt.
040	MAT	001	013	Zerubbábel nemzette Abihudot, Abihud nemzette Eljákimot, Eljákim nemzette Azzurt.
040	MAT	001	014	Azzur nemzette Cádókot, Cádók nemzette Jákint, Jákin nemzette Elihudot.
040	MAT	001	015	Elihud nemzette Eleázárt, Eleázár nemzette Mattánt, Mattán nemzette Jákóbot.
040	MAT	001	016	Jákób nemzette Józsefet, férjét Máriának, akitől született Jézus, akit Krisztusnak neveznek.
040	MAT	001	017	Az összes nemzetség tehát Ábrahámtól Dávidig tizennégy nemzetség, Dávidtól a babiloni fogságravitelig tizennégy nemzetség, a babiloni fogságraviteltől Krisztusig tizennégy nemzetség.
040	MAT	001	018	Jézus Krisztus születése pedig így történt: Anyja, Mária, aki József jegyese volt, egybekelésük előtt viselős lett a Szentlélektől.
040	MAT	001	019	József, a férje, igaz ember volt, és nem akarta őt gyalázatba keverni, titokban akarta őt elbocsátani.
040	MAT	001	020	Mikor pedig ezeket magában elgondolta, íme, az Úr angyala megjelent neki álmában, és ezt mondta: „József, Dávid fia, ne félj magadhoz venni Máriát, a te feleségedet, mert ami benne fogantatott, az a Szentlélektől van.
040	MAT	001	021	Fiat fog majd szülni, és nevezd őt Jézusnak, mert ő szabadítja meg népét bűneitől.“
040	MAT	001	022	Mindez pedig azért történt, hogy beteljesedjék, amit az Úr mondott a próféta által, aki így szólt:
040	MAT	001	023	„Íme, a szűz méhében fogan, és fiat szül, és Immánuelnek fogják nevezni“– ami azt jelenti: Velünk az Isten.
040	MAT	001	024	József pedig álmából felserkenve úgy tett, amint az Úr angyala parancsolta neki: magához vette feleségét,
040	MAT	001	025	és nem érintette addig, amíg meg nem szülte elsőszülött fiát, akit Jézusnak nevezett el.
040	MAT	002	001	Amikor pedig megszületett Jézus a júdeai Betlehemben, Heródes király idejében, íme, napkeletről bölcsek jöttek Jeruzsálembe, és ezt mondták:
040	MAT	002	002	„Hol van a zsidók királya, aki megszületett? Mert láttuk csillagát napkeleten, és azért jöttünk, hogy tisztességet tegyünk neki.“
040	MAT	002	003	Amikor Heródes király ezt meghallotta, felháborodott, és vele együtt az egész Jeruzsálem.
040	MAT	002	004	Egybegyűjtött minden főpapot és a nép írástudóit, és tudakozódott tőlük, hogy hol kell Krisztusnak megszületnie.
040	MAT	002	005	Azok pedig ezt mondták neki: „A júdeai Betlehemben, mert így írta meg a próféta:
040	MAT	002	006	»És te, Betlehem, Júdának földje, semmiképpen sem vagy legkisebb Júda fejedelmi városai között, mert belőled származik a fejedelem, aki legeltetni fogja népemet, Izraelt.«“
040	MAT	002	007	Ekkor Heródes titkon hívatta a bölcseket, szorgalmasan megtudakolta tőlük a csillag megjelenésének idejét.
040	MAT	002	008	Elküldte őket Betlehembe, és azt mondta nekik: „Menjetek el, szorgalmasan kérdezősködjetek a gyermek felől, mihelyt pedig megtaláljátok, adjátok tudtomra, hogy én is elmenjek, és tisztességet tegyek neki.“
040	MAT	002	009	Ők pedig a király beszédét meghallgatták, és elindultak. És íme, a csillag, amelyet napkeleten láttak, előttük ment mindaddig, amíg odaérve megállt a hely fölött, ahol a gyermek volt.
040	MAT	002	010	Amikor meglátták a csillagot, igen nagy örömmel örvendeztek.
040	MAT	002	011	Bementek a házba, ott találták a gyermeket anyjával, Máriával, és leborulva tisztességet tettek neki, kincseiket kitárva ajándékot adtak neki: aranyat, tömjént és mirhát.
040	MAT	002	012	Mivel álmukban intést kaptak, hogy Heródeshez vissza ne menjenek, más úton tértek vissza hazájukba.
040	MAT	002	013	Mikor pedig elmentek, megjelent Józsefnek az Úr angyala álmában, és mondta neki: „Kelj fel, vedd a gyermeket és anyját, fuss Egyiptomba, és maradj ott, amíg én mondom neked, mert Heródes halálra fogja keresni a gyermeket.“
040	MAT	002	014	Ő pedig felkelt, vette a gyermeket és anyját még éjjel, és Egyiptomba ment.
040	MAT	002	015	És ott volt egészen Heródes haláláig, hogy beteljesedjék, amit az Úr mondott a próféta által, aki így szólt: „Egyiptomból hívtam ki az én fiamat.“
040	MAT	002	016	Ekkor Heródes látta, hogy a bölcsek megcsúfolták őt, szerfölött felháborodott, kiküldte embereit, és megöletett Betlehemben és annak egész környékén minden kétesztendős és azon aluli gyermeket a szerint az idő szerint, ahogyan azt pontosan megtudta a bölcsektől.
040	MAT	002	017	Ekkor teljesedett be, amit Jeremiás próféta mondott, midőn így szólt:
040	MAT	002	018	„Szó hallatszott Rámában, sírás-rívás és sok keserves jajgatás. Ráhel siratta fiait, és nem akart megvigasztalódni, hogy nincsenek.“
040	MAT	002	019	Mikor pedig Heródes meghalt, íme, az Úr angyala megjelent álmában Józsefnek Egyiptomban,
040	MAT	002	020	és ezt mondta: „Kelj fel, vedd a gyermeket és anyját, és eredj Izrael földjére, mert meghaltak, akik a gyermeket halálra keresték.“
040	MAT	002	021	Ő pedig felkelt, magához vette a gyermeket és anyját, és elment Izrael földjére.
040	MAT	002	022	Amikor pedig hallotta, hogy Júdeában Arkhelaosz uralkodik Heródesnek, atyjának helyén, nem mert odamenni, hanem miután álmában figyelmeztetést kapott, Galileába ment.
040	MAT	002	023	Odaérkezve a Názáret nevű városkában lakott, hogy beteljesedjék, amit a próféták mondtak, hogy názáretinek fogják nevezni.
040	MAT	003	001	Azokban a napokban pedig eljött Keresztelő János, aki Júdea pusztájában prédikált,
040	MAT	003	002	és ezt mondta: „Térjetek meg, mert közel van a mennyeknek országa.“
040	MAT	003	003	Mert ő volt az, akiről Ézsaiás próféta így szólt: „Kiáltó szó a pusztában: Készítsétek az Úr útját, és egyengessétek ösvényeit.“
040	MAT	003	004	Jánosnak ruhája pedig teveszőrből volt, bőröv volt a dereka körül, elesége pedig sáska és erdei méz volt.
040	MAT	003	005	Akkor kiment hozzá Jeruzsálem és egész Júdea, a Jordánnak egész környéke.
040	MAT	003	006	És megkeresztelkedtek általa a Jordán vizében, megvallva bűneiket.
040	MAT	003	007	Amikor pedig látta, hogy a farizeusok és a szadduceusok közül sokan mennek hozzá, hogy megkeresztelkedjenek, ezt mondta nekik: „Mérges kígyóknak fajzatai! Ki intett titeket, hogy Istennek eljövendő haragjától meneküljetek?
040	MAT	003	008	Teremjetek hát megtéréshez illő gyümölcsöket,
040	MAT	003	009	és ne gondoljátok, hogy így szólhattok magatokban: Ábrahám a mi Atyánk! Mert mondom nektek, hogy Isten ezekből a kövekből is támaszthat fiakat Ábrahámnak.
040	MAT	003	010	A fejsze immár a fák gyökerére vettetett, ezért minden fát, amely jó gyümölcsöt nem terem, kivágnak, és tűzre vetnek.
040	MAT	003	011	Én csak vízzel keresztellek titeket megtérésre, de aki utánam jön, erősebb nálam, neki saruját hordozni sem vagyok méltó. Ő majd Szentlélekkel és tűzzel keresztel majd titeket.
040	MAT	003	012	Szórólapát van kezében, és megtisztítja szérűjét, gabonáját csűrbe takarítja, a polyvát pedig megégeti olthatatlan tűzzel.“
040	MAT	003	013	Ekkor eljött Jézus Galileából a Jordán mellé Jánoshoz, hogy megkeresztelkedjen általa.
040	MAT	003	014	János azonban visszatartotta őt, és ezt mondta: „Nekem kell általad megkeresztelkednem, és te jössz hozzám?“
040	MAT	003	015	Jézus pedig ezt felelte: „Engedj most, mert így illik nekünk minden igazságot betöltenünk.“Ekkor engedett neki.
040	MAT	003	016	Jézus megkeresztelkedett, azonnal kijött a vízből, és íme, az egek megnyíltak, és látta Isten Lelkét lejönni, mint egy galambot, és reászállt.
040	MAT	003	017	És íme, egy égi hang ezt mondta: „Ez az én szeretett Fiam, akiben én gyönyörködöm.“
040	MAT	004	001	Ekkor Jézust a Lélek a pusztába vitte, hogy ott az ördög megkísértse.
040	MAT	004	002	Negyven nap és negyven éjjel böjtölt, mikor végre megéhezett.
040	MAT	004	003	Ekkor odament hozzá a kísértő, és ezt mondta: „Ha Isten Fia vagy, mondd, hogy e kövek változzanak kenyerekké.“
040	MAT	004	004	Ő pedig ezt felelte: „Meg van írva: Nemcsak kenyérrel él az ember, hanem minden igével, amely Isten szájából származik.“
040	MAT	004	005	Ekkor elvitte őt az ördög a szent városba, és a templom tetejére állította,
040	MAT	004	006	és ezt mondta neki: „Ha Isten Fia vagy, vesd le magadat, mert meg van írva: »Angyalainak parancsol felőled, és kézben hordoznak téged, hogy meg ne üsd lábadat a kőbe.«“
040	MAT	004	007	Jézus ezt mondta neki: „Viszont meg van írva: »Ne kísértsd az Urat, a te Istenedet.«“
040	MAT	004	008	Ismét magával vitte az ördög egy igen magas hegyre, és megmutatta neki a világ minden országát és azok dicsőségét,
040	MAT	004	009	és ezt mondta neki: „Mindezeket neked adom, ha leborulva imádsz engem.“
040	MAT	004	010	Ekkor azt mondta neki Jézus: „Eredj el, Sátán, mert meg van írva: Az Urat, a te Istenedet imádd, és csak neki szolgálj.“
040	MAT	004	011	Ekkor elhagyta őt az ördög, és íme, angyalok jöttek szolgálni őt.
040	MAT	004	012	Amikor pedig meghallotta Jézus, hogy Jánost börtönbe vetették, visszatért Galileába.
040	MAT	004	013	Majd otthagyva Názáretet, elment, és a tengerparti Kapernaumban lakott, Zebulon és Naftali határán,
040	MAT	004	014	hogy beteljesedjék, amit Ézsaiás próféta mondott:
040	MAT	004	015	„Zebulonnak és Naftalinak földje a tenger felé, a Jordánon túl, a pogányok Galileája!
040	MAT	004	016	A nép, amely sötétségben ült, nagy világosságot látott, és akik a halál földjén és árnyékában ültek, azoknak világosság támadt.“
040	MAT	004	017	Ettől fogva Jézus prédikálni kezdett, és ezt mondta: „Térjetek meg, mert elközelített a mennyeknek országa.“
040	MAT	004	018	Mikor pedig a Galileai-tenger mellett járt Jézus, látott két testvért, Simont, akit Péternek neveznek, és Andrást, az ő testvérét, amint a tengerbe hálót vetettek, mert halászok voltak.
040	MAT	004	019	Ezt mondta nekik: „Kövessetek engem, és én emberek halászaivá teszlek titeket.“
040	MAT	004	020	Azok pedig azonnal otthagyták a hálókat, és követték őt.
040	MAT	004	021	Onnan továbbmenve látott még két testvért, Jakabot, Zebedeus fiát és Jánost, a testvérét, amint a hajóban atyjukkal, Zebedeussal hálóikat kötözgették, és hívta őket is.
040	MAT	004	022	Azok pedig azonnal otthagyták a hajót és atyjukat, és követték őt.
040	MAT	004	023	Azután Jézus bejárta egész Galileát, tanított a zsinagógákban, hirdette az Isten országának evangéliumát, gyógyított a nép között minden betegséget és minden erőtlenséget.
040	MAT	004	024	Elterjedt a híre egész Szíriában, és hozzá vitték mindazokat, akik rosszul voltak, különféle betegségekben és kínokban sínylődtek, ördöngösöket, holdkórosokat és gutaütötteket, és meggyógyította őket.
040	MAT	004	025	Nagy sokaság követte őt Galileából, Tízvárosból, Jeruzsálemből, Júdeából és a Jordánon túlról.
040	MAT	005	001	Mikor pedig látta Jézus a sokaságot, felment a hegyre, leült, és odamentek hozzá tanítványai.
040	MAT	005	002	És megnyitva száját, így tanította őket:
040	MAT	005	003	„Boldogok a lelki szegények, mert övék a mennyeknek országa.
040	MAT	005	004	Boldogok, akik sírnak, mert ők megvigasztaltatnak.
040	MAT	005	005	Boldogok a szelídek, mert ők örökségül bírják a földet.
040	MAT	005	006	Boldogok, akik éheznek és szomjaznak az igazságra, mert ők megelégíttetnek.
040	MAT	005	007	Boldogok az irgalmasok, mert ők irgalmasságot nyernek.
040	MAT	005	008	Boldogok, akiknek szívük tiszta, mert ők az Istent meglátják.
040	MAT	005	009	Boldogok a békességre igyekezők, mert ők az Isten fiainak mondatnak.
040	MAT	005	010	Boldogok, akik háborúságot szenvednek az igazságért, mert övék a mennyek országa.
040	MAT	005	011	Boldogok vagytok, ha szidalmaznak és háborgatnak titeket, gonosz hazugságokat mondanak rólatok énmiattam.
040	MAT	005	012	Örüljetek és örvendezzetek, mert a ti jutalmatok bőséges a mennyekben, hiszen így háborgatták a prófétákat is, akik előttetek éltek.“
040	MAT	005	013	„Ti vagytok a földnek sója. Ha pedig a só megízetlenül, mivel sózzák meg? Nem jó azután semmire, csak arra, hogy kidobják, és eltapossák az emberek.
040	MAT	005	014	Ti vagytok a világ világossága. Nem rejthetik el a hegyen épült várost.
040	MAT	005	015	Gyertyát sem azért gyújtanak, hogy a véka alá tegyék, hanem hogy a gyertyatartóba, hogy fényljék mindazoknak, akik a házban vannak.
040	MAT	005	016	Úgy fényljék a ti világosságotok az emberek előtt, hogy lássák a ti jó cselekedeteiteket, és dicsőítsék a ti mennyei Atyátokat.“
040	MAT	005	017	„Ne gondoljátok, hogy a törvénynek vagy a prófétáknak eltörléséért jöttem. Nem azért jöttem, hogy eltöröljem, hanem inkább, hogy betöltsem.
040	MAT	005	018	Mert bizony mondom néktek, míg az ég és föld el nem múlik, a törvényből egy ióta vagy egyetlen pontocska sem múlik el, amíg minden be nem teljesedik.
040	MAT	005	019	Ezért ha valaki csak egyet is eltöröl a legkisebb parancsolatok közül, és úgy tanítja az embereket, a mennyeknek országában a legkisebb lesz; ha pedig valaki eszerint cselekszik, és úgy tanít, az a mennyeknek országában nagy lesz.
040	MAT	005	020	Mert mondom néktek, ha a ti igazságtok nem több az írástudók és farizeusok igazságánál, semmiképpen sem mehettek be a mennyeknek országába.
040	MAT	005	021	Hallottátok, hogy megmondatott a régieknek: »Ne ölj, mert aki öl, méltó az ítéletre.«
040	MAT	005	022	Én pedig azt mondom nektek, hogy mindaz, aki haragszik atyjafiára ok nélkül, méltó az ítéletre; aki pedig azt mondja az atyjafiának: ostoba, méltó a főtörvényszékre; aki pedig azt mondja: bolond, méltó a gyehenna tüzére.
040	MAT	005	023	Ezért, ha ajándékodat az oltárra viszed, és ott eszedbe jut, hogy a te atyádfiának valami panasza van ellened,
040	MAT	005	024	hagyd ott az oltár előtt ajándékodat, és menj el, és előbb békülj meg atyádfiával, és azután visszajőve vidd fel ajándékodat.
040	MAT	005	025	Légy jóakarója ellenségednek hamar, amíg az úton együtt vagy vele, hogy ellenséged valamiképpen a bíró kezébe ne adjon, és a bíró oda ne adjon a poroszló kezébe, és tömlöcbe ne vessen téged.
040	MAT	005	026	Bizony mondom néked: ki nem jössz onnan, mígnem megfizetsz az utolsó fillérig.
040	MAT	005	027	Hallottátok, hogy megmondatott a régieknek: Ne paráználkodj!
040	MAT	005	028	Én pedig azt mondom nektek, ha valaki gonosz kívánsággal tekint egy asszonyra, már paráználkodott azzal az ő szívében.
040	MAT	005	029	Ha pedig jobb szemed megbotránkoztat téged, vájd ki azt, és vesd el magadtól, mert jobb neked, hogy egy vesszen el a tagjaid közül, semhogy egész tested a gyehennára vettessék.
040	MAT	005	030	És ha jobb kezed botránkoztat meg téged, vágd le, és vesd el magadtól, mert jobb neked, hogy egy vesszen el tagjaid közül, semhogy egész tested a gyehennára vettessék.
040	MAT	005	031	Megmondatott továbbá: »Ha valaki elbocsátja feleségét, adjon neki válólevelet.«
040	MAT	005	032	Én pedig azt mondom nektek: Ha valaki elbocsátja feleségét, a paráznaság esetét kivéve, az paráznává teszi őt, és aki elbocsátott asszonyt vesz el, paráznaságot követ el.
040	MAT	005	033	Ismét hallottátok, hogy megmondatott a régieknek: »Hamisan ne esküdj, hanem teljesítsd az Úrnak tett esküidet.«
040	MAT	005	034	Én pedig azt mondom nektek: Egyáltalán ne esküdjetek: se az égre, mert az az Istennek királyi széke,
040	MAT	005	035	se a földre, mert az az ő lábainak zsámolya, sem Jeruzsálemre, mert az a nagy Királynak városa;
040	MAT	005	036	de ne esküdj saját fejedre se, mert egyetlen hajszálat sem tehetsz fehérré vagy feketévé,
040	MAT	005	037	hanem legyen a ti beszédetekben az igen igen, a nem nem; ami pedig ezeken felül van, az a gonosztól való.
040	MAT	005	038	Hallottátok, hogy megmondatott: »szemet szemért és fogat fogért.«
040	MAT	005	039	Én pedig azt mondom nektek: Ne álljatok ellene a gonosznak, hanem aki arcul üt téged jobb felől, fordítsd felé a másik orcádat is.
040	MAT	005	040	És aki törvénykezni akar fölötted, és elvenni az alsóruhádat, engedd oda neki a felsőt is.
040	MAT	005	041	És aki téged egy mérföldre akar kényszeríteni, menj el vele kettőre.
040	MAT	005	042	Aki tőled kér, adj neki, és aki tőled kölcsön akar kérni, el ne fordulj attól.
040	MAT	005	043	Hallottátok, hogy megmondatott: »Szeresd felebarátodat, és gyűlöld ellenségedet.«
040	MAT	005	044	Én pedig azt mondom nektek: Szeressétek ellenségeiteket! Áldjátok azokat, akik titeket átkoznak, jót tegyetek azokkal, akik titeket gyűlölnek, imádkozzatok azokért, akik háborgatnak és kergetnek titeket.
040	MAT	005	045	Hogy a mennyei Atyátok fiai legyetek, aki felhozza napját mind a gonoszokra, mind a jókra, és esőt ad mind az igazaknak, mind a hamisaknak.
040	MAT	005	046	Mert ha azokat szeretitek, akik titeket szeretnek, micsoda jutalmat vártok? Avagy a vámszedők is nem ugyanezt cselekszik-e?
040	MAT	005	047	És ha csak atyátokfiait köszöntitek, mit tesztek másoknál többet? A vámszedők is nem ugyanígy cselekszenek-e?
040	MAT	005	048	Legyetek azért tökéletesek, miként mennyei Atyátok tökéletes.“
040	MAT	006	001	„Vigyázzatok, hogy alamizsnátokat ne osztogassátok az emberek előtt, hogy lássanak titeket; mert különben nem lesz jutalmatok a ti mennyei Atyátoknál.
040	MAT	006	002	Azért, amikor alamizsnát osztogatsz, ne kürtöltess magad előtt, ahogy a képmutatók tesznek a zsinagógákban és az utcákon, hogy az emberektől dicséretet nyerjenek. Bizony mondom néktek: elvették jutalmukat.
040	MAT	006	003	Te, amikor alamizsnát osztogatsz, ne tudja a bal kezed, mit cselekszik a jobb kezed,
040	MAT	006	004	hogy a te alamizsnád titokban történjék; és a te Atyád, aki a titokban is lát, megfizet neked.“
040	MAT	006	005	„Amikor imádkozol, ne légy olyan, mint a képmutatók, akik a gyülekezetekben és az utcák szegletein fennállva szeretnek imádkozni, hogy lássák őket az emberek. Bizony mondom néktek: megkapták jutalmukat.
040	MAT	006	006	Te pedig, amikor imádkozol, menj be belső szobádba, és ajtódat bezárva imádkozzál a te Atyádhoz titokban; és a te Atyád, aki a titokban is lát, megfizet neked.
040	MAT	006	007	Amikor imádkoztok, ne legyetek sokbeszédűek, mint a pogányok, akik azt gondolják, hogy a sok beszédükért hallgattatnak meg.
040	MAT	006	008	Ne legyetek hát ezekhez hasonlók, mert jól tudja a ti Atyátok, mire van szükségetek, mielőtt kérnétek tőle.
040	MAT	006	009	Ti ezért így imádkozzatok: »Mi Atyánk, ki vagy a mennyekben, szenteltessék meg a te neved;
040	MAT	006	010	jöjjön el a te országod; legyen meg a te akaratod, mint a mennyben, úgy a földön is.
040	MAT	006	011	A mi mindennapi kenyerünket add meg nekünk ma,
040	MAT	006	012	és bocsásd meg a mi vétkeinket, miképpen mi is megbocsátunk az ellenünk vétkezőknek;
040	MAT	006	013	és ne vígy minket kísértésbe, de szabadíts meg a gonosztól; mert tied az ország, a hatalom és a dicsőség mindörökké. Ámen!«
040	MAT	006	014	Mert ha megbocsátjátok az embereknek az ő vétkeiket, megbocsát nektek is mennyei Atyátok.
040	MAT	006	015	Ha pedig nem bocsátjátok meg az embereknek vétkeiket, mennyei Atyátok sem bocsátja meg a ti vétkeiteket.
040	MAT	006	016	„Amikor pedig böjtöltök, ne legyen komor a nézésetek, mint a képmutatóké, akik eltorzítják arcukat, hogy lássák az emberek, hogy ők böjtölnek. Bizony mondom néktek, elvették jutalmukat.
040	MAT	006	017	Te pedig, amikor böjtölsz, kend meg fejedet, és orcádat mosd meg,
040	MAT	006	018	hogy ne az emberek lássák böjtölésedet, hanem a te Atyád, aki titkon van, és a te Atyád, aki a titokban is lát, megfizet neked.
040	MAT	006	019	„Ne gyűjtsetek magatoknak kincseket a földön, ahol a rozsda és a moly megemészti, és ahol a tolvajok kiássák és ellopják,
040	MAT	006	020	hanem gyűjtsetek magatoknak kincseket a mennyben, ahol sem a rozsda, sem a moly meg nem emészti, és ahol a tolvajok ki nem ássák, sem el nem lopják.
040	MAT	006	021	Mert ahol a ti kincsetek van, ott van a ti szívetek is.
040	MAT	006	022	„A test lámpása a szem. Azért, ha a szemed tiszta, az egész tested világos lesz.
040	MAT	006	023	Ha pedig a szemed gonosz, az egész tested sötét lesz. Ezért, ha a benned lévő világosság sötétség, mekkora akkor a sötétség!
040	MAT	006	024	„Senki sem szolgálhat két úrnak. Mert vagy az egyiket gyűlöli, és a másikat szereti, vagy az egyikhez ragaszkodik, és a másikat megveti. Nem szolgálhattok Istennek és a mammonnak.
040	MAT	006	025	„Ezért ezt mondom nektek: Ne aggodalmaskodjatok az életetek miatt, hogy mit egyetek, és mit igyatok; sem a testetek miatt, hogy mibe öltözködjetek. Mert nem több-e az élet, mint az eledel, és a test, mint az öltözet?
040	MAT	006	026	Tekintsetek az égi madarakra: nem vetnek, nem aratnak, sem csűrbe nem takarnak, és a ti mennyei Atyátok eltartja azokat. Nem sokkal különbek vagytok-e azoknál?
040	MAT	006	027	Kicsoda pedig közületek az, aki aggodalmaskodásával megnövelheti termetét egy arasszal?
040	MAT	006	028	Az öltözet miatt is miért aggodalmaskodtok? Figyeljétek meg a mező liliomait, hogyan növekednek: nem munkálkodnak, és nem fonnak,
040	MAT	006	029	de mondom nektek, hogy Salamon minden dicsőségében sem öltözködött úgy, mint ezek közül egy.
040	MAT	006	030	Ha pedig a mezőnek füvét, amely ma van, és holnap kemencébe vetik, így ruházza fel az Isten, nem sokkal inkább titeket, ti kicsinyhitűek?
040	MAT	006	031	Ne aggodalmaskodjatok tehát, és ne mondjátok: Mit együnk? Vagy: Mit igyunk? Vagy: Mivel ruházkodjunk?
040	MAT	006	032	Mert mindezeket a pogányok kérdezik. Mert jól tudja mennyei Atyátok, hogy mindezekre szükségetek van.
040	MAT	006	033	Hanem keressétek először Istennek országát és igazságát, és ezek mind megadatnak nektek.
040	MAT	006	034	Ne aggodalmaskodjatok tehát a holnap miatt, mert a holnap majd aggodalmaskodik a maga dolgai miatt. Elég minden napnak a maga baja.“
040	MAT	007	001	„Ne ítéljetek, hogy ne ítéltessetek!
040	MAT	007	002	Mert amilyen ítélettel ítéltek, olyannal ítéltettek, és amilyen mértékkel mértek, olyannal mérnek nektek is.
040	MAT	007	003	Miért nézed a szálkát, amely atyádfia szemében van, a gerendát pedig, amely a te szemedben van, nem veszed észre?
040	MAT	007	004	Vagy hogyan mondhatod a te atyádfiának: Hadd vegyem ki a szálkát a szemedből! – holott íme, a te szemedben gerenda van?
040	MAT	007	005	Képmutató, vedd ki előbb a gerendát a te szemedből, és akkor gondolj arra, hogy kivedd a szálkát atyádfiának szeméből!
040	MAT	007	006	„Ne adjátok az ebeknek azt, ami szent, se gyöngyeitekből ne hányjatok a disznók elé, hogy meg ne tapossák azokat lábaikkal, és ellenetek fordulva szét ne tépjenek titeket.
040	MAT	007	007	„Kérjetek, és adatik nektek, keressetek, és találtok, zörgessetek, és megnyittatik nektek.
040	MAT	007	008	Mert aki kér, mind kap, aki keres, talál, és a zörgetőnek megnyittatik.
040	MAT	007	009	Vagy ki az az ember közületek, aki ha az ő fia kenyeret kér tőle, követ ad neki?
040	MAT	007	010	És ha halat kér, vajon kígyót ad-e neki?
040	MAT	007	011	Ha tehát ti gonosz létetekre tudtok fiaitoknak jó ajándékokat adni, mennyivel inkább ad mennyei Atyátok jókat azoknak, akik kérnek tőle?
040	MAT	007	012	„Ezért amit akartok, hogy az emberek veletek cselekedjenek, mindazt cselekedjétek velük ti is, mert ez a törvény és a próféták.
040	MAT	007	013	„Menjetek be a szoros kapun! Mert tágas az a kapu, és széles az az út, amely a veszedelemre visz, és sokan vannak, akik azon járnak.
040	MAT	007	014	Mert szoros az a kapu, és keskeny az az út, amely az életre visz, és kevesen vannak, akik megtalálják azt.
040	MAT	007	015	Őrizkedjetek a hamis prófétáktól, akik juhok ruhájában jönnek hozzátok, de belül ragadozó farkasok.
040	MAT	007	016	Gyümölcseikről ismeritek meg őket. Vajon a tövisről szednek-e szőlőt vagy a bojtorjánról fügét?
040	MAT	007	017	Ekképpen minden jó fa jó gyümölcsöt terem, a romlott fa pedig rossz gyümölcsöt terem.
040	MAT	007	018	Nem teremhet jó fa rossz gyümölcsöt; romlott fa sem teremhet jó gyümölcsöt.
040	MAT	007	019	Minden fa, amely nem terem jó gyümölcsöt, kivágattatik, és tűzre vettetik.
040	MAT	007	020	Tehát gyümölcseikről ismeritek meg őket.
040	MAT	007	021	„Nem mindenki megy be a mennyek országába, aki ezt mondja nekem: Uram, Uram, hanem csak az, aki cselekszi az én mennyei Atyámnak akaratát.
040	MAT	007	022	Sokan mondják majd nekem ama napon: Uram, Uram, nem a te nevedben prófétáltunk-e, és nem a te nevedben űztünk-e ki ördögöket, és nem cselekedtünk-e sok hatalmas dolgot a te nevedben?
040	MAT	007	023	És akkor kijelentem nekik: Sohasem ismertelek titeket, távozzatok tőlem, ti gonosztevők!
040	MAT	007	024	„Ezért ha valaki hallja tőlem ezeket a beszédeket, és cselekszi azokat, hasonlítom azt a bölcs emberhez, aki kősziklára építette házát.
040	MAT	007	025	És ömlött az eső, eljött az árvíz, fújtak a szelek, és beleütköztek abba a házba, de nem dőlt össze, mert a kősziklára építették.
040	MAT	007	026	És ha valaki hallja tőlem ezeket a beszédeket, és nem cselekszi azokat, hasonlatos lesz a bolond emberhez, aki a fövenyre építette házát.
040	MAT	007	027	És ömlött az eső, eljött az árvíz, fújtak a szelek, és beleütköztek abba a házba; az összeomlott, és nagy lett a romlása.“
040	MAT	007	028	Amikor befejezte Jézus ezeket a beszédeket, álmélkodott a sokaság a tanításán,
040	MAT	007	029	mert úgy tanította őket, mint akinek hatalma van, és nem úgy, mint az írástudók.
040	MAT	008	001	Mikor lejött a hegyről, nagy sokaság követte őt,
040	MAT	008	002	És íme, odajött egy bélpoklos, leborult előtte, és mondta: „Uram, ha akarod, megtisztíthatsz engem.“
040	MAT	008	003	Jézus kinyújtotta kezét, megérintette, és ezt mondta: „Akarom, tisztulj meg.“És azonnal eltisztult annak poklossága.
040	MAT	008	004	Ekkor ezt mondta neki Jézus: „Vigyázz, senkinek se szólj. Hanem eredj, mutasd meg magadat a papnak, és vidd fel az ajándékot, amelyet Mózes rendelt, bizonyságul nekik.“
040	MAT	008	005	Mikor pedig bement Jézus Kapernaumba, egy százados ment hozzá, és kérte őt.
040	MAT	008	006	Ezt mondta: „Uram, a szolgám otthon gutaütötten fekszik, és nagy kínokat szenved.“
040	MAT	008	007	Ezt mondta neki Jézus: „Elmegyek, és meggyógyítom.“
040	MAT	008	008	De a százados ezt felelte neki: „Uram, nem vagyok méltó, hogy az én hajlékomba jöjj, hanem csak szólj egy szót, és meggyógyul az én szolgám.
040	MAT	008	009	Mert én is hatalom alá rendelt ember vagyok, és vannak alattam vitézek, és ha azt mondom egyiknek: Eredj el, elmegy; és a másiknak: Gyere ide, odajön; és a szolgámnak: Tedd ezt, megteszi.“
040	MAT	008	010	Jézus pedig amikor ezt meghallotta, elcsodálkozott, és ezt mondta az őt követőknek: „Bizony mondom néktek, még Izraelben sem találtam ilyen nagy hitet.
040	MAT	008	011	De mondom nektek, sokan jönnek majd napkeletről és napnyugatról, letelepednek Ábrahámmal, Izsákkal és Jákóbbal a mennyeknek országában;
040	MAT	008	012	az ország fiait pedig kivetik a külső sötétségre, ahol lesz majd sírás és fogcsikorgatás.“
040	MAT	008	013	És Jézus ezt mondta a századosnak: „Eredj el, és legyen néked a te hited szerint.“És meggyógyult annak szolgája, abban az órában.
040	MAT	008	014	Amikor bement Jézus Péter házába, és látta, hogy annak anyósa fekszik és lázas,
040	MAT	008	015	rátette kezét, és elhagyta őt a láz, fölkelt, és szolgált nekik.
040	MAT	008	016	Az est beálltával pedig kivittek hozzá sok ördöngöst, és egy szóval kiűzte a tisztátalan lelkeket, és meggyógyított minden beteget;
040	MAT	008	017	hogy beteljesedjék, amit Ézsaiás próféta mondott így szólván: „Ő vette el a mi erőtlenségünket, és ő hordozta el a mi betegségünket.“
040	MAT	008	018	Látván pedig Jézus a nagy sokaságot maga körül, megparancsolta, hogy menjenek át a túlsó partra.
040	MAT	008	019	Hozzámenve egy írástudó, ezt mondta neki: „Mester, követlek téged, akárhová mégy.“
040	MAT	008	020	Jézus pedig így válaszolt: „A rókáknak van barlangjuk, és az égi madaraknak fészkük, de az Emberfiának nincs hová fejét lehajtania.“
040	MAT	008	021	Egy másik a tanítványai közül ezt mondta neki: „Uram, engedd meg, hogy előbb elmenjek, és eltemessem atyámat.“
040	MAT	008	022	Jézus pedig ezt mondta neki: „Kövess engem, és hagyd, hogy a halottak temessék el halottaikat.“
040	MAT	008	023	Amikor hajóra szállt, követték őt tanítványai.
040	MAT	008	024	És íme, nagy vihar támadt a tengeren, annyira, hogy a hajót elborították a hullámok, ő pedig aludt.
040	MAT	008	025	Tanítványai pedig odamentek hozzá, felköltötték, és ezt mondták: „Uram, ments meg minket, mert elveszünk.“
040	MAT	008	026	De ő ezt mondta nekik: „Mit féltek, ó, kicsinyhitűek?“Ekkor fölkelt, megdorgálta a szeleket és a tengert, és nagy csendesség lett.
040	MAT	008	027	Az emberek pedig elcsodálkoztak, és mondták: „Kicsoda ez, hogy mind a szelek, mind a tenger engedelmeskedik neki?“
040	MAT	008	028	Amikor eljutottak a túlsó partra, a gadaraiak tartományába, két ördöngös ment eléje, akik a sírboltokból kijőve igen kegyetlenkedtek, annyira, hogy senki sem mert azon az úton járni.
040	MAT	008	029	Kiáltoztak, és ezt mondták: „Mi közünk hozzád, Jézus, Istennek Fia? Azért jöttél ide, hogy idő előtt meggyötörj minket?“
040	MAT	008	030	Tőlük távol pedig egy nagy disznónyáj legelészett.
040	MAT	008	031	Az ördögök pedig kérték őt, és ezt mondták: „Ha kiűzöl minket, engedd meg, hogy abba a disznónyájba mehessünk!“
040	MAT	008	032	Ő pedig ezt mondta nekik: „Menjetek!“Azok pedig kimenve, belementek a disznónyájba. És íme, az egész disznónyáj a meredekről a tengerbe rohant, és odaveszett a vízbe.
040	MAT	008	033	A pásztorok pedig elfutottak, bementek a városba, és hírül adtak mindent, azt is, ami az ördöngösökkel történt.
040	MAT	008	034	Íme, az egész város kiment Jézus elé, és mihelyst meglátták, kérték őt, hogy távozzék az ő határukból.
040	MAT	009	001	Hajóra szállva átkelt, és elment az ő városába.
040	MAT	009	002	És íme, hoztak hozzá egy ágyban fekvő gutaütött embert. Látva Jézus ezeknek hitét, ezt mondta a gutaütöttnek: „Bízzál, fiam! Megbocsáttattak neked a te bűneid.“
040	MAT	009	003	Némelyek az írástudók közül ezt mondták magukban: „Ez káromlást szól.“
040	MAT	009	004	Jézus látta a gondolataikat, és ezt mondta: „Miért gondoltok gonoszat a ti szívetekben?
040	MAT	009	005	Mert mi könnyebb, ezt mondani: Megbocsáttattak néked a te bűneid! vagy ezt mondani: Kelj föl és járj! –
040	MAT	009	006	Azért, hogy megtudjátok, hogy az Emberfiának van hatalma a földön a bűnöket megbocsátani – mondta a gutaütöttnek: Kelj föl, vedd az ágyadat és eredj haza.“
040	MAT	009	007	És az felkelt, és hazament.
040	MAT	009	008	A sokaság pedig ezt látva elálmélkodott, és dicsőítette az Istent, hogy ilyen hatalmat adott az embereknek.
040	MAT	009	009	Amikor Jézus onnét továbbment, látott egy embert ülni a vámszedő helyen, akinek Máté volt a neve, és ezt mondta neki: „Kövess engem!“És az felkelt, és követte őt.
040	MAT	009	010	Amikor letelepedtek a házban, sok vámszedő és bűnös jött oda, letelepedtek Jézussal és tanítványaival az asztalhoz.
040	MAT	009	011	Látva ezt a farizeusok, ezt mondták az ő tanítványainak: „Miért eszik mesteretek a vámszedőkkel és bűnösökkel együtt?“
040	MAT	009	012	Jézus pedig ezt meghallotta, és ezt mondta nekik: „Nem az egészségeseknek van szüksége orvosra, hanem a betegeknek.
040	MAT	009	013	Menjetek el, és tanuljátok meg, mit jelent ez: »Irgalmasságot akarok és nem áldozatot.« Mert nem az igazakat jöttem hívogatni, hanem a bűnösöket a megtérésre.“
040	MAT	009	014	Akkor János tanítványai jöttek hozzá, és ezt mondták: „Miért van az, hogy mi és a farizeusok sokat böjtölünk, a te tanítványaid pedig nem böjtölnek?“
040	MAT	009	015	Ezt mondta nekik Jézus: „Vajon szomorkodhat-e a násznép, amíg velük van a vőlegény? De eljönnek a napok, mikor elvétetik tőlük a vőlegény, és akkor böjtölni fognak.
040	MAT	009	016	Senki sem rak új posztóból foltot az ócska ruhára, mert ami azt kitoldaná, még tovább szakít a ruhából, és még nagyobb szakadás támad.
040	MAT	009	017	Új bort sem töltenek régi tömlőkbe, mert akkor a tömlők szétszakadoznak, és a bor kiömlik, a tömlők is elvesznek; hanem az új bort új tömlőkbe töltik, és mindkettő megmarad.“
040	MAT	009	018	Mikor ezeket mondta, odajött egy főember, leborult előtte, és ezt mondta: „Az én lányom éppen most halt meg, de gyere, tedd rá kezedet, és megelevenedik.“
040	MAT	009	019	Jézus felkelt, és követte őt tanítványaival együtt.
040	MAT	009	020	És íme, egy asszony, aki tizenkét éve vérfolyásban szenvedett, hozzáférkőzve hátulról, megérintette ruhájának szegélyét,
040	MAT	009	021	mert azt mondta magában: „Ha csak ruháját érintem is, meggyógyulok.“
040	MAT	009	022	Jézus pedig megfordult, rátekintett, és ezt mondta: „Bízzál, leányom, a hited megtartott téged.“És meggyógyult az asszony, abban az órában.
040	MAT	009	023	Jézus a főember házához érve meglátta a sípolókat és a sokaságot,
040	MAT	009	024	és ezt mondta nekik: „Menjetek innen, mert a lány nem halt meg, csak alszik.“Azok kinevették őt.
040	MAT	009	025	Mikor pedig a sokaságot eltávolították, bement, megfogta a kezét, és a lány felkelt.
040	MAT	009	026	Ez a hír elterjedt az egész tartományban.
040	MAT	009	027	Mikor Jézus továbbment onnan, két vak követte őt, kiáltoztak, és ezt mondták: „Könyörülj rajtunk, Dávidnak fia!“
040	MAT	009	028	Amikor bement a házba, odamentek a vakok, és ezt mondta nekik Jézus: „Hiszitek-e, hogy én ezt megcselekedhetem?“Ezt mondták neki: „Igen, Uram.“
040	MAT	009	029	Akkor megérintette szemeiket, és ezt mondta: „Legyen nektek a ti hitetek szerint.“
040	MAT	009	030	És megnyíltak szemeik, Jézus pedig rájuk parancsolt, és ezt mondta: „Vigyázzatok, senki meg ne tudja!“
040	MAT	009	031	Azok pedig kimentek, és elterjesztették hírét az egész tartományban.
040	MAT	009	032	Mikor pedig elmentek, egy ördöngös néma embert hoztak oda hozzá.
040	MAT	009	033	Az ördögöt kiűzte, és megszólalt a néma, a sokaság pedig csodálkozva mondta: „Soha nem láttak ilyet Izraelben!“
040	MAT	009	034	A farizeusok pedig ezt mondták: „Az ördögök fejedelme által űzi ki az ördögöket.“
040	MAT	009	035	Körüljárta Jézus a városokat és a falvakat mind, tanított a zsinagógáikban, és hirdette az Isten országának evangéliumát, gyógyított mindenféle betegséget és mindenféle erőtlenséget a nép között.
040	MAT	009	036	Mikor látta a sokaságot, könyörületességre indult rajtuk, mert elgyötörtek és elesettek voltak, mint a pásztor nélküli juhok.
040	MAT	009	037	Ekkor ezt mondta tanítványainak: „Az aratnivaló sok, de a munkás kevés.
040	MAT	009	038	Kérjétek azért az aratás Urát, hogy küldjön munkásokat az ő aratásába.“
040	MAT	010	001	Előszólította tizenkét tanítványát, hatalmat adott nekik a tisztátalan lelkek felett, hogy kiűzzék azokat, és gyógyítsanak minden betegséget és erőtlenséget.
040	MAT	010	002	A tizenkét apostol nevei pedig ezek: első Simon, akit Péternek hívnak, és András, az ő testvére; Jakab, Zebedeus fia és János, az ő testvére;
040	MAT	010	003	Fülöp és Bertalan, Tamás és Máté, a vámszedő; Jakab, Alfeus fia és Lebbeus, akit Taddeusnak hívtak;
040	MAT	010	004	Simon, a kananita és Júdás, az Iskariótes, aki el is árulta őt.
040	MAT	010	005	Ezt a tizenkettőt küldte el Jézus, és megparancsolta nekik: „Pogányok útjára ne menjetek, és samaritánusok városába ne menjetek be,
040	MAT	010	006	hanem menjetek inkább Izrael házának eltévelyedett juhaihoz.
040	MAT	010	007	Menjetek el, és prédikáljatok, mondjátok: Elközelített a mennyek országa!
040	MAT	010	008	Betegeket gyógyítsatok, poklosokat tisztítsatok, halottakat támasszatok, ördögöket űzzetek. Ingyen vettétek, ingyen adjátok.
040	MAT	010	009	Ne szerezzetek se aranyat, se ezüstöt, se rézpénzt erszényetekbe.
040	MAT	010	010	Se útitáskát, se két ruhát, se sarut, se pálcát, mert méltó a munkás a kenyerére.
040	MAT	010	011	Ha pedig egy városba vagy faluba bementek, tudjátok meg, ki méltó ott erre, és maradjatok ott, amíg tovább nem indultok.
040	MAT	010	012	Ha bementek a házába, köszöntsétek.
040	MAT	010	013	És ha méltó a ház, szálljon a ti békességetek reá, ha pedig nem méltó, a ti békességetek rátok térjen vissza.
040	MAT	010	014	Ha valaki nem fogad be titeket, és nem hallgatja a beszédeteket, amikor kimentek abból a házból vagy városból, lábaitok porát is verjétek le.
040	MAT	010	015	Bizony mondom néktek: az ítélet napján könnyebb lesz Sodoma és Gomora földjének dolga, mint annak a városnak.
040	MAT	010	016	Íme, én elbocsátlak titeket, mint juhokat a farkasok közé, legyetek azért okosak, mint a kígyók, és szelídek, mint a galambok.
040	MAT	010	017	Óvakodjatok az emberektől, mert törvényszékre adnak titeket, és gyülekezeteikben megostoroznak titeket,
040	MAT	010	018	helytartók és királyok elé visznek érettem, bizonyságul maguknak és a pogányoknak.
040	MAT	010	019	Amikor átadnak titeket, ne aggodalmaskodjatok, miképpen vagy mit szóljatok, mert megadatik nektek abban az órában, hogy mit mondjatok.
040	MAT	010	020	Mert nem ti vagytok, akik szóltok, hanem Atyátoknak Lelke az, aki szól tibennetek.
040	MAT	010	021	Halálra adja majd testvér testvérét, atya gyermekét, gyermekek támadnak szüleik ellen, és megöletik őket.
040	MAT	010	022	Gyűlöletesek lesztek mindenki előtt az én nevemért, de aki mindvégig megáll, az megtartatik.
040	MAT	010	023	Amikor pedig egy városban üldöznek titeket, szaladjatok a másikba. Mert bizony mondom néktek, be sem járjátok Izrael városait, mire az Emberfia eljön.
040	MAT	010	024	Nem följebbvaló a tanítvány a tanítónál, sem a szolga az ő uránál.
040	MAT	010	025	Elég a tanítványnak, ha olyan, mint a mestere, és a szolga, mint az ő Ura. Ha a házigazdát Belzebubnak hívták, mennyivel inkább az ő házanépét?
040	MAT	010	026	Ezért ne féljetek tőlük. Mert nincs olyan rejtett dolog, ami napfényre ne jönne, és olyan titok, ami ki ne tudódnék.
040	MAT	010	027	Amit nektek a sötétben mondok, azt a világosságban mondjátok el; amit fülbe súgva hallotok, a háztetőkről hirdessétek.
040	MAT	010	028	Ne féljetek azoktól, akik a testet ölik meg, de a lelket meg nem ölhetik. Hanem attól féljetek inkább, aki mind a lelket, mind a testet elveszítheti a gyehennában.
040	MAT	010	029	Ugye két verebecskét meg lehet venni egy fillérért, és egy sem esik közülük a földre a ti Atyátok akarata nélkül?
040	MAT	010	030	Nektek még a fejetek hajszálai is mind számon vannak tartva.
040	MAT	010	031	Ne féljetek tehát: ti sok verebecskénél drágábbak vagytok.
040	MAT	010	032	Aki tehát vallást tesz énrólam az emberek előtt, én is vallást teszek arról az én mennyei Atyám előtt,
040	MAT	010	033	aki pedig megtagad engem az emberek előtt, én is megtagadom azt az én mennyei Atyám előtt.
040	MAT	010	034	Ne gondoljátok, hogy azért jöttem, hogy békességet hozzak a földre. Nem azért jöttem, hogy békességet hozzak, hanem hogy fegyvert.
040	MAT	010	035	Mert azért jöttem, »hogy meghasonlást támasszak az ember és az atyja, a leány és az anyja, a meny és az anyósa közt,
040	MAT	010	036	és hogy az embernek ellensége legyen az ő házanépe.«
040	MAT	010	037	Aki inkább szereti atyját és anyját, mint engem, nem méltó énhozzám; és aki inkább szereti fiát és lányát, mint engem, nem méltó énhozzám;
040	MAT	010	038	és aki nem veszi föl az ő keresztjét, és nem követ engem, nem méltó énhozzám.
040	MAT	010	039	Aki megtalálja életét, elveszíti azt, és aki elveszíti az ő életét énérettem, megtalálja azt.
040	MAT	010	040	Aki titeket befogad, engem fogad be, és aki engem befogad, azt fogadja be, aki engem küldött.
040	MAT	010	041	Aki befogadja a prófétát próféta nevében, prófétának jutalmát veszi; és aki befogadja az igazat igaznak nevében, igaznak jutalmát veszi.
040	MAT	010	042	Aki inni ad egynek e kicsinyek közül, csak egy pohár hideg vizet, mert az én tanítványom, bizony mondom néktek, el nem vesztheti jutalmát.“
040	MAT	011	001	Amikor elvégezte Jézus a tizenkét tanítványnak adott utasítást, elment onnan, hogy tanítson és prédikáljon a városokban.
040	MAT	011	002	János pedig, amikor a fogságban ülve hallott Krisztus cselekedeteiről, elküldött hozzá kettőt tanítványai közül.
040	MAT	011	003	Ezt mondta neki: „Te vagy-e az, aki eljövendő, vagy pedig mást várjunk?“
040	MAT	011	004	Jézus ezt mondta nekik: „Menjetek el, és jelentsétek Jánosnak, amiket hallotok és láttok:
040	MAT	011	005	a vakok látnak, a sánták járnak, a poklosok megtisztulnak, a süketek hallanak, a halottak feltámadnak, és a szegényeknek evangélium hirdettetik.
040	MAT	011	006	Boldog, aki énbennem meg nem botránkozik.“
040	MAT	011	007	Amikor pedig ezek elmentek, Jézus beszélni kezdett a sokasághoz Jánosról: „Mit mentetek ki látni a pusztába? Nádszálat, amit a szél hajtogat?
040	MAT	011	008	Vagy mit mentetek ki látni? Puha ruhába öltözött embert? Akik puha ruhákat viselnek, királyok palotáiban vannak.
040	MAT	011	009	Vagy mit mentetek ki látni? Prófétát? Bizony mondom néktek, prófétánál is nagyobbat.
040	MAT	011	010	Mert ő az, akiről meg van írva: »Íme, elküldöm követemet a te arcod előtt, aki elkészíti előtted utadat.«
040	MAT	011	011	Bizony mondom néktek: az asszonyoktól születettek között nem támadott nagyobb Keresztelő Jánosnál; de aki a legkisebb a mennyek országában, nagyobb nála.
040	MAT	011	012	Keresztelő János idejétől fogva mind a mai napig erőszakoskodnak a mennyek országáért, és az erőszakoskodók ragadják el azt.
040	MAT	011	013	Mert minden próféta, és a törvény Jánosig ezt prófétálta.
040	MAT	011	014	És ha tudni akarjátok, ő Illés, akinek el kell jönnie.
040	MAT	011	015	Akinek van füle a hallásra, hallja meg.
040	MAT	011	016	Kihez hasonlítsam ezt a nemzetséget? Hasonlatos a gyermekekhez, akik a piacon ülnek, és kiáltoznak társaiknak:
040	MAT	011	017	»Sípoltunk nektek és nem táncoltatok; siralmas énekeket énekeltünk nektek, és nem sírtatok.«
040	MAT	011	018	Mert eljött János, aki nem eszik, nem iszik, és ezt mondják: Ördög van benne.
040	MAT	011	019	Eljött az Emberfia, aki eszik és iszik, és ezt mondják: Íme, a nagyétkű és részeges ember, a vámszedők és bűnösök barátja. De a bölcsesség fiai igazolni fogják.“
040	MAT	011	020	Ekkor elkezdett szemrehányást tenni azoknak a városoknak, melyekben a legtöbb csoda történt, hogy nem tértek meg:
040	MAT	011	021	„Jaj néked, Korazin! Jaj néked, Bétsaida! Mert ha Tíruszban és Szidónban történtek volna azok a csodák, amelyek bennetek voltak, rég megtértek volna gyászruhában és hamuban.
040	MAT	011	022	De mondom nektek: Tírusznak és Szidónnak könnyebb dolga lesz az ítélet napján, mint nektek.
040	MAT	011	023	Te is Kapernaum, aki az égig felmagasztaltattál, a pokolig fogsz megaláztatni! Mert ha Sodomában történtek volna azok a csodák, amelyek tebenned történtek, mind a mai napig megmaradt volna.
040	MAT	011	024	De mondom nektek, hogy Sodoma földjének könnyebb dolga lesz az ítélet napján, mint neked.“
040	MAT	011	025	Abban az időben így szólt Jézus, és ezt mondta: „Hálát adok néked, Atyám, mennynek és földnek Ura, mert elrejtetted ezeket a bölcsek és értelmesek elől, és a kicsinyeknek jelentetted ki.
040	MAT	011	026	Igen, Atyám, mert így volt kedves előtted.
040	MAT	011	027	Mindent nekem adott át Atyám, és senki sem ismeri a Fiút, csak az Atya, és az Atyát sem ismeri senki, csak a Fiú, és az, akinek a Fiú akarja kijelentetni.
040	MAT	011	028	Jöjjetek énhozzám mindnyájan, akik megfáradtatok, és meg vagytok terhelve, és én megnyugtatlak titeket.
040	MAT	011	029	Vegyétek föl magatokra az én igámat, és tanuljátok meg tőlem, hogy szelíd és alázatos szívű vagyok, és nyugalmat találtok lelketeknek.
040	MAT	011	030	Mert az én igám gyönyörűséges, és az én terhem könnyű.“
040	MAT	012	001	Abban az időben Jézus a vetéseken át haladt szombatnapon, tanítványai pedig megéheztek, és elkezdték a kalászokat tépni és enni.
040	MAT	012	002	Látták ezt a farizeusok és ezt mondták neki: „Íme, a tanítványaid azt cselekszik, amit nem szabad szombatnapon cselekedni.“
040	MAT	012	003	Ő pedig ezt válaszolta nekik: „Nem olvastátok, mit tett Dávid, amikor megéhezett ő, és akik vele voltak?
040	MAT	012	004	Hogyan ment be az Isten házába, és ette meg a szentelt kenyereket, amelyeket nem volt szabad megenni neki, sem azoknak, akik ővele voltak, csak a papoknak?
040	MAT	012	005	Vagy nem olvastátok a törvényben, hogy szombatnapon megtörik a papok a szombatot a templomban, és nem vétkeznek?
040	MAT	012	006	Mondom nektek, hogy még a templomnál is nagyobb van itt.
040	MAT	012	007	Ha pedig tudnátok, mi ez: »Irgalmasságot akarok és nem áldozatot« – nem ítéltétek volna el az ártatlanokat.
040	MAT	012	008	Mert a szombatnak is Ura az Emberfia.“
040	MAT	012	009	Továbbmenve onnan elment a zsinagógába.
040	MAT	012	010	És íme, ott volt egy elszáradt kezű ember. És megkérdezték őt: „Szabad-e szombatnapon gyógyítani?“– hogy vádolhassák őt.
040	MAT	012	011	Ő pedig ezt mondta nekik: „Kicsoda közületek az az ember, akinek van egy juha, és ha az szombatnapon a verembe esik, nem ragadja meg, és nem húzza ki?
040	MAT	012	012	Az ember pedig mennyivel drágább a juhnál? Szabad tehát szombatnapon jót cselekedni.“
040	MAT	012	013	Ekkor ezt mondta ennek az embernek: „Nyújtsd ki a kezedet.“Az kinyújtotta, és olyan éppé lett, mint a másik.
040	MAT	012	014	A farizeusok pedig kimentek, tanácsot tartottak ellene, hogyan veszíthetnék el őt.
040	MAT	012	015	Jézus észrevette ezt, és eltávozott onnan. Nagy sokaság követte őt, és ő meggyógyította mindnyájukat.
040	MAT	012	016	Megfenyegette őket, hogy hírét el ne terjesszék;
040	MAT	012	017	hogy beteljesedjék Ézsaiás próféta mondása, aki így szólt:
040	MAT	012	018	„Íme, az én szolgám, akit választottam, aki én szeretek, akiben az én lelkem kedvét leli! Lelkemet adom belé, és ítéletet hirdet a pogányoknak.
040	MAT	012	019	Nem verseng, és nem kiált, az utcákon senki nem hallja szavát.
040	MAT	012	020	A megrepedezett nádat nem töri el, a pislogó gyertyabelet nem oltja ki, míg diadalra nem viszi az ítéletet.
040	MAT	012	021	És az ő nevében reménykednek majd a pogányok.“
040	MAT	012	022	Akkor egy vak és néma ördöngöst hoztak hozzá, és meggyógyította őt annyira, hogy a vak és néma ember attól fogva beszélt és látott.
040	MAT	012	023	Elálmélkodott az egész sokaság, és ezt mondta: „Vajon nem ő Dávidnak Fia?“
040	MAT	012	024	A farizeusok hallották ezt, és ezt mondták: „Nem ő űzi ki az ördögöket, hanem Belzebubbal, az ördögök fejedelmének segítségével teszi ezt.“
040	MAT	012	025	Jézus pedig ismerve gondolataikat ezt mondta: „Minden ország, amely magával meghasonlik, elpusztul, és egy város vagy egy háznép sem maradhat fenn, amely meghasonlik önmagával.
040	MAT	012	026	Ha pedig a Sátán Sátánt űz ki, önmagával hasonlott meg, és akkor hogyan maradhat fenn országa?
040	MAT	012	027	És ha én Belzebub által űzöm ki az ördögöket, a ti fiaitok ki által űzik ki? Ezért ők maguk lesznek a ti bíráitok.
040	MAT	012	028	Ha pedig én Istennek Lelke által űzöm ki az ördögöket, akkor kétség nélkül elérkezett hozzátok az Isten országa.
040	MAT	012	029	Vagy hogyan mehet be valaki a hatalmasnak házába, és rabolhatja el annak kincseit, hacsak meg nem kötözi előbb a hatalmast, és akkor rabolja ki annak házát?
040	MAT	012	030	Aki nincs velem, ellenem van, és aki nem gyűjt velem, tékozol.
040	MAT	012	031	Azt mondom ezért nektek: Minden bűn és káromlás megbocsáttatik az embereknek, de a Lélek káromlása nem bocsáttatik meg az embereknek.
040	MAT	012	032	Még aki az Emberfia ellen szól, annak is megbocsáttatik, de aki a Szentlélek ellen szól, annak sem ezen, sem a másvilágon meg nem bocsáttatik.
040	MAT	012	033	Vagy legyetek jó fák, és teremjetek jó gyümölcsöt, vagy legyetek romlott fák, és teremjetek romlott gyümölcsöt, mert gyümölcséről ismerik meg a fát.
040	MAT	012	034	Mérges kígyóknak fajzatai, hogyan szólhattok jókat, holott gonoszak vagytok? Mert a szívnek teljességéből szól a száj.
040	MAT	012	035	A jó ember a szívének jó kincseiből hozza elő a jókat, a gonosz ember a szívének gonosz kincseiből hozza elő a gonoszokat.
040	MAT	012	036	De mondom néktek: minden hivalkodó beszédért, amit beszélnek az emberek, számot adnak majd az ítélet napján.
040	MAT	012	037	Mert a beszédedből ismernek meg igaznak, és a beszédedből ismernek meg hamisnak.“
040	MAT	012	038	Ekkor feleltek neki némelyek az írástudók és farizeusok közül, és ezt mondták: „Mester, jelt akarunk látni tőled.“
040	MAT	012	039	Ő pedig ezt felelte nekik: „E gonosz és parázna nemzetség jelt kíván, és nem adatik neki más jel, csak a Jónás prófétának jele.
040	MAT	012	040	Mert amint Jónás három éjjel és három nap volt a cethal gyomrában, úgy az Emberfia is három nap és három éjjel lesz a föld gyomrában.
040	MAT	012	041	Ninive férfiai az ítéletkor együtt támadnak majd fel ezzel a nemzetséggel, és elítélik ezt, mert ők megtértek Jónás prédikálására; És íme, itt nagyobb van, mint Jónás.
040	MAT	012	042	Dél királynője felkel majd az ítéletkor ezzel a nemzetséggel együtt, és elítéli ezt, mert ő eljött a földnek széléről, hogy hallhassa Salamon bölcsességét; És íme, nagyobb van itt Salamonnál.
040	MAT	012	043	Mikor pedig a tisztátalan lélek kimegy az emberből, víz nélküli helyeken jár nyugalmat keresve, és nem talál.
040	MAT	012	044	Akkor ezt mondja: Visszatérek a házamba, ahonnan kijöttem. És odamenve üresen, kisöpörve és fölékesítve találja azt.
040	MAT	012	045	Akkor elmegy, és vesz maga mellé másik hét lelket, gonoszabbakat magánál, és bemenve ott laknak, és ennek az embernek utolsó állapota gonoszabb lesz az elsőnél. Így lesz ezzel a gonosz nemzetséggel is.“
040	MAT	012	046	Mikor pedig még beszélt a sokaságnak, íme, anyja és testvérei álltak meg odakinn, és beszélni akartak vele.
040	MAT	012	047	Szólt neki valaki: „Íme, anyád és testvéreid odakinn állnak, és beszélni akarnak veled.“
040	MAT	012	048	Ő pedig így felelt annak, aki szólt: „Ki az én anyám, és kik az én testvéreim?“
040	MAT	012	049	És kezét kinyújtva tanítványai felé, ezt mondta: „Íme, az én anyám és az én testvéreim!
040	MAT	012	050	Mert aki cselekszi az én mennyei Atyám akaratát, az nekem fivérem, nővérem és az én anyám.“
040	MAT	013	001	Azon a napon kiment Jézus a házból, és leült a tenger mellett.
040	MAT	013	002	Nagy sokaság gyűlt köréje, akkora, hogy bement a hajóba leülni, az egész sokaság pedig a parton állt.
040	MAT	013	003	Sokat beszélt nekik példázatokban: „Íme, kiment a magvető vetni,
040	MAT	013	004	és amikor vetett, némely mag az útszélre esett, s jöttek a madarak, felkapdosták azt.
040	MAT	013	005	Némely pedig a köves helyre esett, ahol nem sok föld volt, és hamar kikelt, mivel nem volt mélyen a földben.
040	MAT	013	006	De amikor a nap felkelt, kiégett, és mivel nem volt gyökere, elszáradt.
040	MAT	013	007	Némelyek pedig tövisek közé estek, és a tövisek fölnövekedve megfojtották azt.
040	MAT	013	008	Némely pedig a jó földbe esett, és gyümölcsöt termett, némely százannyit, némely hatvanannyit, némely pedig harmincannyit.
040	MAT	013	009	Akinek van füle a hallásra, hallja meg!“
040	MAT	013	010	A tanítványok odamentek hozzá, és ezt mondták neki: „Miért beszélsz hozzájuk példázatokban?“
040	MAT	013	011	Ő pedig ezt felelte nekik: „Azért, mert nektek megadatott, hogy megértsétek a mennyek országának titkait, őnekik pedig nem adatott meg.
040	MAT	013	012	Mert akinek van, annak adatik, és bővölködik, de akinek nincs, attól az is elvétetik, amije van.
040	MAT	013	013	Azért szólok nekik példázatokban, mert látván nem látnak, és hallván nem hallanak, sem nem értenek.
040	MAT	013	014	És beteljesedik rajtuk Ézsaiás jövendölése, amely ezt mondja: »Hallván halljatok, és ne értsetek, és látván lássatok, és ne ismerjetek!
040	MAT	013	015	Mert megkövéredett e nép szíve, füleikkel nehezen hallottak, és szemeiket behunyták, hogy valami módon ne lássanak szemeikkel, ne halljanak füleikkel, és ne értsenek szívükkel, és meg ne térjenek, és meg ne gyógyítsam őket.«
040	MAT	013	016	A ti szemeitek boldogok, hogy látnak, és a ti füleitek, hogy hallanak.
040	MAT	013	017	Mert bizony mondom néktek, hogy sok próféta és igaz kívánta látni, amiket ti láttok, és nem látták, és hallani, amiket ti hallotok, és nem hallották.
040	MAT	013	018	Ti tehát halljátok meg a magvető példázatát!
040	MAT	013	019	Ha valaki hallja az igét a mennyeknek országáról, és nem érti, eljön a gonosz, és elkapja azt, ami az ő szívébe van elvetve. Ez az, amelyik az útfélre esett.
040	MAT	013	020	Amelyik pedig a köves helyre esett, az az, aki hallja az igét, és mindjárt örömmel fogadja,
040	MAT	013	021	de nincs gyökere benne, hanem csak ideigvaló, mihelyst pedig nyomorgatás vagy üldözés támad az ige miatt, azonnal megbotránkozik.
040	MAT	013	022	Amelyik pedig a tövisek közé esett, az az, aki hallja az igét, de a világnak gondja és a gazdagságnak csalárdsága elfojtja az igét, és nem terem gyümölcsöt.
040	MAT	013	023	Amely pedig a jó földbe esett, az az, aki hallja is, és érti is az igét, gyümölcsöt is terem, némelyik százannyit, némelyik hatvanannyit, némelyik pedig harmincannyit.“
040	MAT	013	024	Más példázatot is mondott nekik: „Hasonlatos a mennyek országa ahhoz az emberhez, aki földjébe jó magot vetett.
040	MAT	013	025	De amikor az emberek aludtak, eljött az ellensége, konkolyt vetett a búza közé, és elment.
040	MAT	013	026	Amikor pedig felnövekedett a vetés, és gyümölcsöt termett, akkor meglátszott a konkoly is.
040	MAT	013	027	A gazda szolgái ekkor odamentek hozzá, és ezt mondták neki: Uram, nem tiszta magot vetettél földedbe? Honnan van benne a konkoly?
040	MAT	013	028	Ő pedig ezt mondta nekik: Valamelyik ellenség cselekedte azt. A szolgái ezt mondták neki: Akarod-e, hogy elmenjünk, és összeszedjük a konkolyt?
040	MAT	013	029	Ő pedig azt mondta: Nem. Mert amikor összeszeditek a konkolyt, azzal együtt talán a búzát is kiszaggatjátok.
040	MAT	013	030	Hagyjátok, hogy együtt nőjön mindkettő az aratásig, és az aratás idején azt mondom majd az aratóknak: Szedjétek össze először a konkolyt, és kössétek kévébe, hogy elégessétek; a búzát pedig takarítsátok be csűrömbe.“
040	MAT	013	031	Más példázatot is mondott nekik: „Hasonlatos a mennyeknek országa a mustármaghoz, melyet fog az ember, és elvet a mezejébe.
040	MAT	013	032	Az kisebb ugyan minden magnál, de amikor felnő, nagyobb a veteményeknél, és fává lesz, úgyhogy reá szállnak az égi madarak, és fészket raknak ágain.“
040	MAT	013	033	Más példázatot is mondott nekik: „Hasonlatos a mennyeknek országa a kovászhoz, amelyet fog az asszony, három mérce lisztbe belekever, amitől az egész megkel.“
040	MAT	013	034	Mindezeket példázatokban mondta Jézus a sokaságnak, és példázat nélkül semmit sem mondott nekik,
040	MAT	013	035	hogy beteljesedjék, amit a próféta mondott: „Megnyitom a számat példázatokra, és feltárom, amik e világ alapítása óta rejtve vannak.“
040	MAT	013	036	Ekkor elbocsátotta Jézus a sokaságot, és bement a házba. Tanítványai odamentek hozzá, és ezt mondták: „Magyarázd meg nekünk a szántóföld konkolyáról szóló példázatot!“
040	MAT	013	037	Ő pedig így felelt nekik: „Aki a jó magot veti, az az Emberfia,
040	MAT	013	038	a szántóföld pedig a világ, a jó mag az Isten országának fiai, a konkoly pedig a gonosznak fiai.
040	MAT	013	039	Az ellenség, aki a konkolyt vetette, az ördög; az aratás pedig a világ vége, az aratók pedig az angyalok.
040	MAT	013	040	Ahogyan összegyűjtik a konkolyt és megégetik, úgy lesz a világ végén.
040	MAT	013	041	Az Emberfia elküldi angyalait, és az országából összegyűjtenek minden botránkozást okozót és mindenkit, aki gonoszságot cselekedett,
040	MAT	013	042	és tüzes kemencébe vetik őket: ott lesz sírás és fogcsikorgatás.
040	MAT	013	043	Akkor az igazak fénylenek, mint a nap Atyjuk országában. Akinek van füle a hallásra, hallja meg!
040	MAT	013	044	„Ismét hasonlatos a mennyek országa a szántóföldben elrejtett kincshez, amelyet megtalált az ember, elrejti, örömében elmegy, eladja mindenét, amije van, és megveszi azt a szántóföldet.
040	MAT	013	045	Ismét hasonlatos a mennyek országa a kereskedőhöz, aki igazgyöngyöket keres.
040	MAT	013	046	Amikor egy drágagyöngyöt talál, mindenételadja, amije van, és megveszi azt.
040	MAT	013	047	Szintén hasonlatos a mennyeknek országa a tengerbe vetett hálóhoz, amely mindenféle fajta halat összefog.
040	MAT	013	048	Miután megtelik, kivonják a partra a halászok, és leülve, a jókat edényekbe gyűjtik, a hitványakat pedig kidobják.
040	MAT	013	049	Így lesz a világnak végén is: Eljönnek majd az angyalok, és kiválasztják a gonoszakat az igazak közül.
040	MAT	013	050	És tüzes kemencébe vetik őket, ott lesz sírás és fogcsikorgatás.“
040	MAT	013	051	Azután Jézus ezt kérdezte tőlük: „Megértettétek mindezeket?“Azok ezt mondták: „Megértettük, Uram.“
040	MAT	013	052	Ő pedig ezt mondta nekik: „Ezért minden írástudó, aki ismeri a mennyek országáról szóló tanítást, hasonlatos az olyan gazdához, aki ót és újat hoz elő éléskamrájából.“
040	MAT	013	053	És történt, hogy amikor Jézus elmondta ezeket a példázatokat, elment onnan.
040	MAT	013	054	És hazájába érve, tanította őket a zsinagógában, úgy, hogy álmélkodtak, és ezt mondták: „Honnan van ebben ez a bölcsesség és az erő?
040	MAT	013	055	Nem ő annak az ácsmesternek a fia? Nem az ő anyját hívják Máriának, és az ő testvéreit Jakabnak, Józsefnek, Simonnak és Júdásnak?
040	MAT	013	056	És nővérei is nem mind közöttünk élnek? Honnan vette mindezeket?“
040	MAT	013	057	És megbotránkoztak őbenne. Jézus pedig ezt mondta nekik: „A prófétának csak az ő hazájában és házában nincs tisztessége.“
040	MAT	013	058	Nem is tett ott sok csodát a hitetlenségük miatt.
040	MAT	014	001	Abban az időben Heródes negyedes fejedelem meghallotta Jézus hírét,
040	MAT	014	002	és ezt mondta szolgáinak: „Ez Keresztelő János: ő támadt fel a halálból, és ezért működnek benne az erők.“
040	MAT	014	003	Mert Heródes elfogatta Jánost, és megkötözve tömlöcbe vettette Heródiás kedvéért, testvérének, Fülöpnek feleségéért.
040	MAT	014	004	Mert azt mondta neki János: „Nem szabad neked ővele élned.“
040	MAT	014	005	De amikor meg akarta öletni, félt a sokaságtól, mert prófétának tartották őt.
040	MAT	014	006	Hanem amikor Heródes születésnapját ünnepelték, táncolt Heródes lánya őelőttük, és megtetszett Heródesnek.
040	MAT	014	007	Ezért esküvel fogadta, hogy amit kér, megadja neki.
040	MAT	014	008	A leány pedig anyja rábeszélésére ezt mondta: „Add ide nekem egy tálban Keresztelő János fejét.“
040	MAT	014	009	Megszomorodott a király, de esküje és a vendégek miatt megparancsolta, hogy adják oda.
040	MAT	014	010	Elküldetett, hogy fejét vegyék Jánosnak a tömlöcben,
040	MAT	014	011	elhozták a fejét egy tálban, odaadták a leánynak, ő pedig odavitte az anyjának.
040	MAT	014	012	Azután eljöttek tanítványai, elvitték a testet, és eltemették. Majd elmentek, és jelentették Jézusnak.
040	MAT	014	013	Amikor ezt meghallotta Jézus, elment onnan hajón egy puszta helyre egyedül. A sokaság ezt meghallva gyalog követte őt a városokból.
040	MAT	014	014	Amikor kiszállt Jézus, látta a nagy sokaságot, megszánta őket, és betegeiket meggyógyította.
040	MAT	014	015	Mikor pedig esteledett, odamentek hozzá tanítványai, és ezt mondták: „Puszta hely ez, és az idő már későre jár. Bocsásd el a sokaságot, hogy menjenek el a falvakba, és vegyenek maguknak eleséget.“
040	MAT	014	016	Jézus pedig ezt mondta nekik: „Nem szükséges elmenniük, adjatok nekik ti enni.“
040	MAT	014	017	Azok pedig ezt mondták neki: „Nincsen itt csupán öt kenyerünk és két halunk.“
040	MAT	014	018	Ő pedig ezt mondta: „Hozzátok ide hozzám.“
040	MAT	014	019	Akkor megparancsolta a sokaságnak, hogy üljenek le a fűre, vette az öt kenyeret és a két halat, szemeit az égre emelte, hálát adott, megszegte a kenyereket, a tanítványoknak adta, a tanítványok pedig a sokaságnak.
040	MAT	014	020	Mindnyájan ettek és jóllaktak, felszedték a maradék darabokat, tizenkét teli kosárral.
040	MAT	014	021	Akik pedig ettek, mintegy ötezren voltak férfiak, asszonyokon és gyermekeken kívül.
040	MAT	014	022	Mindjárt ezután Jézus kényszerítette tanítványait, hogy szálljanak be a hajóba, és menjenek át a túlsó partra, míg ő elbocsátja a sokaságot.
040	MAT	014	023	És amint elbocsátotta a sokaságot, felment a hegyre magányosan imádkozni. Mikor pedig beesteledett, egyedül volt ott.
040	MAT	014	024	A hajó pedig ekkor már a tenger közepén volt, a haboktól háborgattatva, mert a szél szembe fújt.
040	MAT	014	025	Az éjszaka negyedik részében hozzájuk ment Jézus a tengeren járva.
040	MAT	014	026	Amikor látták a tanítványok, hogy a tengeren jár, megrémültek, és azt mondták, hogy kísértet, és félelmükben kiáltoztak.
040	MAT	014	027	Jézus azonnal hozzájuk szólt, és ezt mondta: „Bízzatok, én vagyok, ne féljetek!“
040	MAT	014	028	Péter ekkor így felelt neki: „Uram, ha te vagy, parancsold meg, hogy hozzád mehessek a vízen.“
040	MAT	014	029	Ő pedig ezt mondta: „Jöjj!“És Péter kiszállt a hajóból, hogy a vizeken járva Jézushoz menjen.
040	MAT	014	030	De amikor látta a nagy szelet, megrémült, és amikor merülni kezdett, felkiáltott: „Uram, tarts meg engem!“
040	MAT	014	031	Jézus pedig azonnal kinyújtotta a kezét, megragadta őt, és ezt mondta neki: „Kicsinyhitű, miért kételkedtél?“
040	MAT	014	032	Amikor beléptek a hajóba, elállt a szél.
040	MAT	014	033	A hajóban levők pedig odamentek hozzá, leborultak előtte és mondták: „Bizony, Isten Fia vagy.“
040	MAT	014	034	És átkelve a tavon eljutottak Genezáret földjére.
040	MAT	014	035	Amikor megismerték őt annak a helynek lakosai, szétküldték hírét az egész környékben, és minden beteget odavittek hozzá.
040	MAT	014	036	Kérték, hogy csak ruhájának peremét érinthessék meg. Akik megérintették, mindnyájan meggyógyultak.
040	MAT	015	001	Akkor írástudók és farizeusok jöttek Jézushoz Jeruzsálemből, és ezt mondták:
040	MAT	015	002	„Miért hágják át tanítványaid az ősök rendeléseit? Mert nem mossák meg kezeiket, amikor enni akarnak.“
040	MAT	015	003	Ő pedig így felelt nekik: „Ti meg miért hágjátok át Isten parancsolatait a ti rendeléseitek által?
040	MAT	015	004	Mert Isten parancsolta ezt: »Tiszteld atyádat és anyádat«, és »aki atyját vagy anyját szidalmazza, halállal lakoljon.«
040	MAT	015	005	Ti pedig ezt mondjátok: Aki atyjának vagy anyjának ezt mondja: Áldozati ajándék az, amivel megsegíthetnélek, annak nem kell tisztelnie többé az ő atyját vagy anyját.
040	MAT	015	006	Ezzel érvénytelenné tettétek az Isten parancsolatait a ti rendeléseitek által.
040	MAT	015	007	Képmutatók, igazat prófétált felőletek Ézsaiás:
040	MAT	015	008	»Ez a nép szájával közelít hozzám, és ajkával tisztel engemet, szíve pedig távol van tőlem.
040	MAT	015	009	Pedig hiába tisztelnek engem, ha oly tudományokat tanítanak, melyek embereknek parancsolatai.«“
040	MAT	015	010	És odahívta a sokaságot, és ezt mondta nekik: „Halljátok és értsétek meg:
040	MAT	015	011	Nem az fertőzi meg az embert, ami a szájon bemegy, hanem ami kijön a szájából, az fertőzi meg az embert.“
040	MAT	015	012	Akkor odamentek tanítványai hozzá, és ezt mondták neki: „Tudod, hogy a farizeusok e beszédet hallva megbotránkoztak?“
040	MAT	015	013	Ő pedig ezt felelte: „Minden palántát, amelyet nem az én mennyei Atyám plántált, ki fognak tépni.
040	MAT	015	014	Hagyjátok őket, vakoknak vak vezetői ők! Ha pedig vak vezeti a vakot, mindketten a verembe esnek.“
040	MAT	015	015	Péter pedig ezt mondta neki: „Magyarázd meg nekünk ezt a példázatot!“
040	MAT	015	016	Jézus erre ezt mondta: „Még ti sem értitek?
040	MAT	015	017	Nem értitek, hogy minden, ami a szájon bemegy, a gyomorba jut, és az árnyékszékbe kerül?
040	MAT	015	018	Ami azonban a szájból jön ki, a szívből származik, és ezek fertőzik meg az embert.
040	MAT	015	019	Mert a szívből származnak a gonosz gondolatok, gyilkosságok, házasságtörések, paráznaságok, lopások, hamis tanúbizonyságok, káromlások.
040	MAT	015	020	Ezek fertőzik meg az embert. De az, hogy mosdatlan kézzel eszik, nem fertőzi meg az embert.“
040	MAT	015	021	Elment onnan Jézus Tírusz és Szidón vidékeire.
040	MAT	015	022	És íme, egy kánaáni asszony jött ki abból a tartományból, és így kiáltott neki: „Uram, Dávid Fia, könyörülj rajtam! Leányomat gonoszul gyötri az ördög.“
040	MAT	015	023	Ő pedig egy szót sem felelt neki. Tanítványai odamentek hozzá, és kérték őt: „Bocsásd el, mert utánunk kiáltozik.“
040	MAT	015	024	Ő pedig ezt mondta: „Nem küldettem, csak Izrael házának elveszett juhaihoz.“
040	MAT	015	025	Az asszony pedig odaérve leborult előtte, és ezt mondta: „Uram, légy segítségül nekem!“
040	MAT	015	026	Ő pedig ezt felelte: „Nem jó a fiak kenyerét elvenni, és az ebeknek vetni.“
040	MAT	015	027	Az pedig így felelt: „Úgy van, Uram! De hiszen az ebek is esznek a morzsákból, amelyek az uruknak asztaláról lehullanak.“
040	MAT	015	028	Ekkor így felelt neki Jézus: „Ó, asszony! Nagy a te hited! Legyen neked akaratod szerint.“És meggyógyult a leánya abban a pillanatban.
040	MAT	015	029	Onnan eltávozva elment Jézus a Galileai-tenger mellé, felment a hegyre, és ott leült.
040	MAT	015	030	Nagy sokaság ment hozzá, vittek magukkal sántákat, vakokat, némákat, csonkákat és sok más beteget. Odahelyezték őket Jézus lábai elé, és meggyógyította őket.
040	MAT	015	031	Úgy, hogy a sokaság álmélkodott, látva, hogy a némák beszélnek, a csonkák felépülnek, a sánták járnak, a vakok látnak, és dicsőítették Izrael Istenét.
040	MAT	015	032	Jézus pedig odahívta tanítványait, és ezt mondta: „Szánakozom e sokaságon, mert három napja immár, hogy velem vannak, és nincs mit enniük. Éhen pedig nem akarom őket elbocsátani, nehogy valamiképpen kidőljenek az úton.“
040	MAT	015	033	Tanítványai ezt mondták neki: „Honnan volna e pusztában annyi kenyerünk, hogy jóllakassunk ilyen nagy sokaságot?“
040	MAT	015	034	Jézus ezt mondta nekik: „Hány kenyeretek van?“Ők pedig így feleltek: „Hét, és néhány halunk.“
040	MAT	015	035	És megparancsolta a sokaságnak, hogy telepedjenek le a földön,
040	MAT	015	036	azután vette a hét kenyeret és a halakat, hálát adva megtörte, tanítványainak adta, a tanítványok pedig a sokaságnak.
040	MAT	015	037	Mindnyájan ettek, és jóllaktak, azután fölszedték a maradék darabokat, hét teli kosárral.
040	MAT	015	038	Akik pedig ettek, négyezren voltak férfiak, asszonyokon és gyermekeken kívül.
040	MAT	015	039	Ezek után elbocsátotta a sokaságot, beszállt a hajóba, és elment Magdala vidékére.
040	MAT	016	001	Odamentek hozzá a farizeusok és a szadduceusok, meg akarták kísérteni, és kérték őt, hogy mutasson nekik mennyei jelt.
040	MAT	016	002	Ő pedig így felelt nekik: „Amikor esteledik, azt mondjátok: Szép idő lesz, mert vörös az ég.
040	MAT	016	003	Reggel pedig: Ma zivatar lesz, mert az ég borús és vörös. Képmutatók, az ég ábrázatát meg tudjátok ítélni, az idők jeleit pedig nem tudjátok?
040	MAT	016	004	E gonosz és parázna nemzetség jelt kíván, és nem adatik néki jel, csak Jónás prófétának jele.“És otthagyva őket, elment.
040	MAT	016	005	Tanítványai a túlsó partra mentek, és elfelejtettek kenyeret vinni magukkal.
040	MAT	016	006	Jézus pedig mondta nekik: „Vigyázzatok, és őrizkedjetek a farizeusok és szadduceusok kovászától!“
040	MAT	016	007	Ők pedig tanakodtak maguk között, és ezt mondták: „Nem hoztunk kenyeret magunkkal.“
040	MAT	016	008	Jézus meghallotta ezt, és mondta nekik: „Miért tanakodtok magatok között, ó kicsinyhitűek, hogy kenyeret nem hoztatok magatokkal?
040	MAT	016	009	Mégsem értitek? Nem is emlékeztek az ötezernek öt kenyerére, és hogy hány kosarat töltöttetek meg?
040	MAT	016	010	Sem a négyezernek hét kenyerére, és hogy hány kosarat töltöttetek meg?
040	MAT	016	011	Hogyan lehet, hogy nem értitek meg, hogy nem a kenyérről beszéltem nektek, mikor mondtam, hogy őrizkedjetek a farizeusok és szadduceusok kovászától?“
040	MAT	016	012	Ekkor értették meg, hogy nem arról szólt, hogy a kenyér kovászától őrizkedjenek, hanem a farizeusok és szadduceusok tudományától.
040	MAT	016	013	Mikor pedig Jézus Cezárea Filippi környékére ment, megkérdezte tanítványait: „Engem, az Emberfiát kinek mondanak az emberek?“
040	MAT	016	014	Ők pedig ezt mondták: „Némelyek Keresztelő Jánosnak, mások Illésnek; némelyek pedig Jeremiásnak vagy egynek a próféták közül.“
040	MAT	016	015	Erre ezt mondta nekik: „Ti kinek mondotok engem?“
040	MAT	016	016	Simon Péter felelt, és ezt mondta: „Te vagy a Krisztus, az élő Isten Fia.“
040	MAT	016	017	Jézus így felelt neki: „Boldog vagy, Simon, Jóna fia, mert nem test és vér jelentette ezt ki neked, hanem az én mennyei Atyám.
040	MAT	016	018	De én is mondom neked, hogy te Péter vagy, és ezen a kősziklán építem fel az anyaszentegyházamat, és a pokol kapui sem vesznek rajta diadalmat.
040	MAT	016	019	És neked adom a mennynek országának kulcsait, és amit megkötsz a földön, a mennyekben is kötve lesz, és amit feloldasz a földön, a mennyekben is oldva lesz.“
040	MAT	016	020	Azután megparancsolta tanítványainak, hogy senkinek se mondják, hogy ő a Jézus Krisztus.
040	MAT	016	021	Ettől fogva kezdte Jézus jelenteni tanítványainak, hogy neki Jeruzsálembe kell mennie, sokat szenvednie a vénektől, a főpapoktól és az írástudóktól, és meg kell öletnie, de harmadnapon föl kell támadnia.
040	MAT	016	022	Péter ekkor odafordult hozzá, és megfeddte őt: „Mentsen Isten, Uram! Ez nem eshet meg veled!“
040	MAT	016	023	Ő pedig megfordult, és ezt mondta Péternek: „Távozz tőlem, Sátán, bántasz engem, mert nem az Isten dolgaira gondolsz, hanem az emberi dolgokra.“
040	MAT	016	024	Ekkor mondta Jézus tanítványainak: „Ha valaki énutánam akar jönni, tagadja meg magát, vegye föl az ő keresztjét, és kövessen engem.
040	MAT	016	025	Mert aki meg akarja tartani életét, elveszíti azt, aki pedig elveszíti életét énérettem, megtalálja azt.
040	MAT	016	026	Mert mit használ az embernek, ha az egész világot megnyeri is, de az ő lelkében kárt vall? Vagy milyen váltságot adhat az ember a lelkéért?
040	MAT	016	027	Mert az Emberfia eljön Atyjának dicsőségében angyalaival, és akkor megfizet mindenkinek cselekedete szerint.
040	MAT	016	028	Bizony mondom néktek: azok között, akik itt állnak, vannak némelyek, akik nem kóstolják meg a halált, amíg meg nem látják az Emberfiát eljönni az ő országában.“
040	MAT	017	001	Hat nap múlva magához vette Jézus Pétert, Jakabot és annak testvérét Jánost, és felvitte őket magával egy magas hegyre.
040	MAT	017	002	Elváltozott előttük, és arca ragyogott, mint a nap, ruhája pedig fehér lett, mint a fényesség.
040	MAT	017	003	És íme, megjelent neki Mózes és Illés, akik beszéltek vele.
040	MAT	017	004	Péter pedig megszólalt, és ezt mondta Jézusnak: „Uram, jó nekünk itt lennünk. Ha akarod, építünk itt három hajlékot, neked egyet, Mózesnek is egyet, Illésnek is egyet.“
040	MAT	017	005	Még beszélt, mikor fényes felhő borította be őket, és íme, szózat szólt a felhőből, mondván: „Ez az én szeretett Fiam, akiben én gyönyörködöm: őt hallgassátok!“
040	MAT	017	006	És a tanítványok, amint ezt hallották, arcra estek, és igen megrémültek.
040	MAT	017	007	Jézus pedig odament hozzájuk, megérintette őket, és ezt mondta: „Keljetek fel, és ne féljetek!“
040	MAT	017	008	Mikor pedig szemeiket felemelték, senkit sem láttak, csak Jézust egyedül.
040	MAT	017	009	Mikor a hegyről lejöttek, megparancsolta nekik Jézus: „Senkinek se mondjátok el, amit láttatok, amíg fel nem támadt az Emberfia a halálból.“
040	MAT	017	010	És megkérdezték őt tanítványai: „Miért mondják akkor az írástudók, hogy előbb Illésnek kell eljönnie?“
040	MAT	017	011	Jézus pedig így felelt nekik: „Illés bizony eljön előbb, és mindent helyreállít.
040	MAT	017	012	De mondom nektek, hogy Illés már eljött, de nem ismerték fel őt, hanem azt művelték vele, amit csak akartak. Ugyanígy az Emberfiának is szenvednie kell majd miattuk.“
040	MAT	017	013	Ekkor megértették a tanítványok, hogy Keresztelő Jánosról szólt nekik.
040	MAT	017	014	Amikor a sokasághoz értek, egy ember jött hozzá, és térdre esett előtte,
040	MAT	017	015	és ezt mondta: „Uram, könyörülj az én fiamon, mert holdkóros, és kegyetlenül szenved, mivel gyakran esik tűzbe, és gyakran esik vízbe.
040	MAT	017	016	Elvittem őt tanítványaidhoz, és nem tudták meggyógyítani.“
040	MAT	017	017	Jézus pedig erre ezt mondta: „Ó, hitetlen és elfajult nemzedék! Vajon meddig leszek veletek? Vajon meddig szenvedlek titeket? Hozzátok őt ide nekem!“
040	MAT	017	018	És megdorgálta őt Jézus, és kiment belőle az ördög, a gyermek pedig meggyógyult még abban az órában.
040	MAT	017	019	Ekkor a tanítványok mikor magukban voltak, odamentek Jézushoz, és ezt kérdezték tőle: „Mi miért nem tudtuk ezt kiűzni?“
040	MAT	017	020	Jézus pedig ezt mondta nekik: „A hitetlenségetek miatt. Mert bizony mondom néktek: ha akkora hitetek volna, mint a mustármag, és azt mondanátok ennek a hegynek: Menj innen oda! – odamenne, és semmi sem volna lehetetlen nektek.
040	MAT	017	021	Ez a fajta pedig nem megy ki, csak könyörgés és böjtölés által.“
040	MAT	017	022	Amikor pedig Galileában jártak, ezt mondta nekik Jézus: „Az Emberfia emberek kezébe adatik,
040	MAT	017	023	és megölik őt, de harmadnapon föltámad.“És felettébb elszomorodtak.
040	MAT	017	024	Amikor pedig eljutottak Kapernaumba, a drachmaszedők odamentek Péterhez, és ezt kérdezték tőle: „A ti mesteretek nem fizeti a két drachmát?“
040	MAT	017	025	Ő így felelt: „De igen.“És amikor bementek a házba, megelőzte őt Jézus, és ezt mondta: „Mit gondolsz, Simon, a föld királyai kiktől szednek vámot vagy adót: a fiaiktól-e vagy az idegenektől?“
040	MAT	017	026	Péter ezt mondta neki: „Az idegenektől.“Ezután Jézus ezt mondta neki: „Tehát a fiak szabadok.
040	MAT	017	027	De hogy őket meg ne botránkoztassuk, menj a tengerre, vesd be a horgot, és vond ki az első halat, amely ráakad. És felnyitva száját egy státert találsz benne. Vedd ki, és add oda nekik értem és éretted.“
040	MAT	018	001	Abban az órában odamentek a tanítványok Jézushoz, és megkérdezték tőle: „Vajon ki nagyobb a mennyek országában?“
040	MAT	018	002	Jézus odahívott egy kisgyermeket, közéjük állította,
040	MAT	018	003	és ezt mondta: „Bizony mondom néktek: ha meg nem tértek, és olyanok nem lesztek, mint a kisgyermekek, semmiképpen nem mentek be a mennyek országába.
040	MAT	018	004	Aki tehát megalázza magát, mint ez a kisgyermek, az a nagyobb a mennyek országában.
040	MAT	018	005	Aki egy ilyen kisgyermeket befogad az én nevemben, engem fogad be.
040	MAT	018	006	Aki pedig megbotránkoztat egyet e kicsinyek közül, akik énbennem hisznek, jobb annak, hogyha malomkövet kötnek nyakába, és a tenger mélyébe vetik.
040	MAT	018	007	Jaj a világnak a botránkozások miatt! Mert szükséges, hogy botránkozások történjenek, de jaj annak az embernek, aki által a botránkozás történik.
040	MAT	018	008	Ha pedig a kezed vagy lábad megbotránkoztat, vágd le azokat, és dobd el magadtól: mert jobb neked az életre sántán vagy csonkán bemenned, mint ha két kézzel vagy két lábbal vettetel az örök tűzre.
040	MAT	018	009	Ha pedig a szemed botránkoztat meg téged, vájd ki azt, és dobd el magadtól: jobb neked félszemmel bemenned az életre, mint ha két szemmel vettetel a gyehenna tüzére.
040	MAT	018	010	Vigyázzatok, hogy e kicsinyek közül egyet se utáljatok, mert mondom néktek, hogy angyalaik a mennyekben mindig látják mennyei Atyám arcát.
040	MAT	018	011	Mert az Emberfia azért jött, hogy megtartsa, ami elveszett.
040	MAT	018	012	Mit gondoltok, ha valamelyik embernek száz juha van, és egy azok közül eltéved, vajon nem hagyja-e őket ott, és a hegyekbe elmenve nem keresi-e meg azt, amely eltévelyedett?
040	MAT	018	013	És ha történetesen megtalálja, bizony mondom néktek, inkább örvend annak az egynek, mint a kilencvenkilencnek, amelyik nem tévedett el.
040	MAT	018	014	Hasonlóképpen a ti mennyei Atyátok sem akarja, hogy egy is elvesszen e kicsinyek közül.
040	MAT	018	015	„Ha pedig atyádfia vétkezik ellened, menj el, és dorgáld meg négyszemközt: ha hallgat rád, megnyerted atyádfiát.
040	MAT	018	016	Ha pedig nem hallgat rád, végy magad mellé még egy vagy két embert, »hogy két vagy három tanú vallomásával erősítsen meg minden szót.«
040	MAT	018	017	Ha azokra sem hallgat, mondd meg a gyülekezetnek. Ha a gyülekezetre sem hallgat, legyen előtted olyan, mint a pogány és a vámszedő.
040	MAT	018	018	Bizony mondom néktek: amit megköttök a földön, a mennyben is kötve lesz, amit feloldotok a földön, a mennyben is oldva lesz.
040	MAT	018	019	Ismét mondom néktek, hogyha ketten közületek egyetértenek a földön minden dologban, amit csak kérnek, megadja nekik az én mennyei Atyám.
040	MAT	018	020	Mert ahol ketten vagy hárman összegyűlnek az én nevemben: ott vagyok közöttük.“
040	MAT	018	021	Ekkor odament hozzá Péter, és ezt mondta: „Uram, hányszor lehet atyámfiának ellenem vétkeznie, és neki megbocsátanom? Még hétszer is?“
040	MAT	018	022	Jézus ezt mondta neki: „Nem azt mondom neked, hogy még hétszer is, hanem még hetvenhétszer is.
040	MAT	018	023	Ezért hasonlatos a mennyek országa a királyhoz, aki számot akart vetni az ő szolgáival.
040	MAT	018	024	Amikor pedig számot kezdett vetni, hoztak eléje egyet, aki tízezer talentummal volt adós.
040	MAT	018	025	Mivel nem tudott fizetni, megparancsolta ura, hogy adják el őt, feleségét és gyerekeit, és mindenét, amije van, és fizessen.
040	MAT	018	026	A szolga ezért leborult előtte, könyörgött neki, és ezt mondta: Uram, légy türelemmel hozzám, és mindent megfizetek neked.
040	MAT	018	027	Az úr pedig megszánta a szolgát, elbocsátotta őt, és az adósságát is elengedte neki.
040	MAT	018	028	A szolga pedig kiment, és találkozott eggyel az ő szolgatársai közül, aki száz dénárral volt neki adós. Megragadta, fojtogatni kezdte, és ezt mondta: Fizesd meg nekem, amivel tartozol.
040	MAT	018	029	Szolgatársa ekkor leborult a lábai elé, és könyörgött neki: Légy türelemmel hozzám, és mindent megfizetek neked.
040	MAT	018	030	De ő ezt nem akarta, hanem elment, börtönbe vettette addig, amíg megfizeti, amivel tartozik neki.
040	MAT	018	031	Amikor szolgatársai látták, hogy mi történt, nagyon megszomorodtak. Elmentek, és jelentettek uruknak mindent, ami történt.
040	MAT	018	032	Akkor magához hívatta őt ura, és ezt mondta neki: Gonosz szolga, minden adósságodat elengedtem neked, mert könyörögtél nekem.
040	MAT	018	033	Nem kellett volna neked is könyörülnöd szolgatársadon, amint én is könyörültem rajtad?
040	MAT	018	034	Ekkor megharagudott az ura, átadta őt a hóhérok kezébe, míg meg nem fizet mindent, amivel tartozik.
040	MAT	018	035	Így cselekszik az én mennyei Atyám is veletek, ha szívetekből meg nem bocsátjátok, ki-ki az ő atyjafiának a vétkeiket.“
040	MAT	019	001	Amikor befejezte Jézus ezeket a beszédeket, elment Galileából, és elment Júdának határaiba, a Jordánon túl.
040	MAT	019	002	Nagy sokaság követte őt, és meggyógyította ott őket.
040	MAT	019	003	Odamentek hozzá a farizeusok, hogy kísértsék őt, és ezt mondták: „Szabad-e az embernek feleségét bármilyen ok miatt elbocsátani?“
040	MAT	019	004	Ő pedig így felelt: „Nem olvastátok-e, hogy a Teremtő kezdettől fogva »férfiúvá és asszonnyá teremtette őket?«
040	MAT	019	005	És ezt mondta: »Ezért elhagyja a férfiú atyját és anyját, és ragaszkodik feleségéhez, és lesznek ketten egy testté.«
040	MAT	019	006	Úgyhogy többé nem kettő, hanem egy test. Amit azért az Isten egybeszerkesztett, ember el ne válassza.“
040	MAT	019	007	Erre azt mondták neki: „Miért rendelte akkor Mózes, hogy válólevelet kell adni, és úgy bocsátani el az asszonyt?“
040	MAT	019	008	Jézus ezt mondta nekik: „Mózes a ti szívetek keménysége miatt engedte meg nektek, hogy feleségeteket elbocsássátok, de ez kezdettől fogva nem így volt.
040	MAT	019	009	Mondom nektek, hogy aki elbocsátja feleségét, hacsak nem paráznaság miatt, és mást vesz el, házasságtörő; és aki elbocsátottat vesz el, az is házasságtörő.“
040	MAT	019	010	Erre ezt mondták neki tanítványai: „Ha így van a férfi dolga az asszonnyal, akkor nem jó megházasodni.“
040	MAT	019	011	Ő pedig ezt mondta nekik: „Nem mindenki érti meg, hanem csak az, akinek megadatik.
040	MAT	019	012	Mert vannak nemzésre alkalmatlanok, akik anyjuk méhéből születtek így, és vannak nemzésre alkalmatlanok, akiket az emberek tettek ilyenekké; és vannak olyanok, akik önmagukat tették nemzésre alkalmatlanná a mennyeknek országáért. Aki megérti, értse meg.“
040	MAT	019	013	Ekkor kisgyermekeket hoztak hozzá, hogy kezeit rájuk tegye, és imádkozzék értük. A tanítványok azonban megdorgálták őket.
040	MAT	019	014	Jézus pedig ezt mondta: „Hagyjátok e kisgyermekeket, és ne tiltsátok meg nekik, hogy hozzám jöjjenek, mert ilyeneké a mennyek országa.“
040	MAT	019	015	És kezeit rájuk tette, majd eltávozott onnan.
040	MAT	019	016	És íme, odajött hozzá egy ember, és ezt kérdezte: „Jó mester, mi jót cselekedjem, hogy örök életet nyerjek?“
040	MAT	019	017	Ő pedig ezt mondta neki: „Miért mondasz engem jónak? Senki sem jó, csak egy, az Isten. Ha pedig be akarsz menni az életre, tartsd meg a parancsolatokat.“
040	MAT	019	018	Az megkérdezte: „Melyeket?“Jézus pedig ezt mondta: „»Ne ölj, ne paráználkodj, ne lopj, hamis tanúbizonyságot ne tégy,
040	MAT	019	019	tiszteld atyádat és anyádat, és szeresd felebarátodat, mint önmagadat.«“
040	MAT	019	020	Az ifjú erre ezt mondta: „Mindezeket megtartottam ifjúságomtól fogva; mi fogyatkozás van még bennem?“
040	MAT	019	021	Jézus ezt mondta neki: „Ha tökéletes akarsz lenni, eredj, add el vagyonodat, és oszd ki a szegényeknek, és kincsed lesz a mennyben; azután jöjj, és kövess engem.“
040	MAT	019	022	Az ifjú pedig ezt a beszédet hallva, megszomorodva ment el, mert sok jószága volt.
040	MAT	019	023	Jézus pedig ezt mondta tanítványainak: „Bizony mondom néktek, hogy a gazdag nehezen megy be a mennyeknek országába.
040	MAT	019	024	Ismét mondom néktek: Könnyebb a tevének a tű fokán átmenni, mint a gazdagnak az Isten országába bejutni.“
040	MAT	019	025	A tanítványok pedig amikor ezeket hallották, felettébb álmélkodtak, és ezt mondták: „Kicsoda üdvözülhet tehát?“
040	MAT	019	026	Jézus pedig rájuk tekintve mondta nekik: „Embereknél ez lehetetlen, de Istennél minden lehetséges.“
040	MAT	019	027	Akkor Péter ezt mondta neki: „Íme, mi elhagytunk mindent, és követtünk téged: mi lesz hát a jutalmunk?“
040	MAT	019	028	Jézus pedig ezt mondta neki: „Bizony mondom néktek, hogy ti, akik követtetek engem, az újjászületéskor, amikor az Emberfia beül a dicsőségének királyi székébe, ti is beültök majd tizenkét királyi székbe, és ítélkezni fogtok Izrael tizenkét nemzetsége fölött.
040	MAT	019	029	És aki elhagyta házát vagy testvéreit, nőtestvéreit, atyját, anyját, feleségét, gyermekeit vagy szántóföldjét az én nevemért, mindaz százannyit kap, és örök életet nyer az örökség szerint.
040	MAT	019	030	De sok elsőből lesz utolsó és sok utolsóból első.“
040	MAT	020	001	„Hasonló a mennyek országa a gazdához, aki korán reggel kiment, hogy munkásokat fogadjon szőlőjébe.
040	MAT	020	002	Megegyezett a munkásokkal napi tíz pénzben, és elküldte őket szőlőjébe.
040	MAT	020	003	Amikor kiment három óra tájban, látott másokat is, akik tétlenül a piacon álltak.
040	MAT	020	004	Ezt mondta nekik: Menjetek el ti is a szőlőbe, és ami igazságos, megadom nektek.
040	MAT	020	005	Azok pedig elmentek. Hat és kilenc óra tájban ismét kiment, és ugyanúgy cselekedett.
040	MAT	020	006	Tizenegy óra tájban is kiment, és talált másokat, akik tétlenül álltak ott, és megkérdezte tőlük: Miért álltok itt egész napon át tétlenül?
040	MAT	020	007	Azok így feleltek: Mert senki sem fogadott fel minket. Erre ezt mondta nekik: Menjetek el ti is a szőlőbe, és ami igazságos megkapjátok.
040	MAT	020	008	Mikor beesteledett, a szőlőnek ura ezt mondta vincellérjének: Hívd elő a munkásokat, és add ki nekik a bért, az utolsóktól kezdve mind az elsőkig.
040	MAT	020	009	És jöttek a tizenegy órások, fejenként tíz-tíz pénzt kaptak.
040	MAT	020	010	Jöttek azután az elsők, és azt gondolták, hogy ők többet kapnak, de ők is tíz-tíz pénz kaptak fejenként.
040	MAT	020	011	Amint pedig fölvették, zúgolódni kezdtek a házigazda ellen,
040	MAT	020	012	és ezt mondták: Azok az utolsók egyetlen óráig dolgoztak, és egyenlővé tetted őket velünk, akik a napnak terhét és hőségét szenvedtük.
040	MAT	020	013	Ő pedig így felelt közülük egynek: Barátom, nem cselekszem igazságtalanul veled: Vagy nem tíz pénzben szerződtél velem?
040	MAT	020	014	Vedd, ami a tiéd, és menj el. Én pedig ennek az utolsónak is annyit akarok adni, mint neked.
040	MAT	020	015	Talán nem szabad nekem a magaméval azt tennem, amit akarok? Vagy a te szemed azért gonosz, mert én jó vagyok?
040	MAT	020	016	Ekképpen lesznek az utolsók elsők és az elsők utolsók; mert sokan vannak a hivatalosak, de kevesen a választottak.“
040	MAT	020	017	Amikor felment Jézus Jeruzsálembe, útközben csupán a tizenkét tanítványt vette magához, és ezt mondta nekik:
040	MAT	020	018	„Íme, felmegyünk Jeruzsálembe, és az Emberfia átadatik a főpapoknak és írástudóknak, és halálra ítélik őt.
040	MAT	020	019	A pogányok kezébe adják, hogy megcsúfolják, megostorozzák, és keresztre feszítsék, de harmadnapon feltámad.“
040	MAT	020	020	Ekkor hozzáment a Zebedeus fiainak anyja fiaival együtt, leborult előtte, hogy kérjen tőle valamit.
040	MAT	020	021	Ő pedig megkérdezte tőle: „Mit akarsz?“Ő ezt mondta neki: „Mondd, hogy az én két fiam üljön a te országodban: egyik jobb kezed felől, a másik bal kezed felől.“
040	MAT	020	022	Jézus pedig ezt felelte neki: „Nem tudjátok, mit kértek. Megisszátok-e a poharat, melyet én iszom? És megkeresztelkedtek-e azzal a keresztséggel, amellyel én megkeresztelkedem?“Azt mondták neki: „Meg.“
040	MAT	020	023	Erre ő azt mondta nekik: „Az én poharamat megisszátok ugyan, és a keresztséggel, amellyel én megkeresztelkedem, megkeresztelkedtek, de az én jobb és bal kezem felől való ülést nem az én dolgom megadni, hanem azoké lesz az, akiknek az én Atyám elkészítette.“
040	MAT	020	024	Amikor ezt meghallotta a többi tíz, bosszankodtak a két testvérre.
040	MAT	020	025	Jézus pedig előszólította őket, és ezt mondta: „Tudjátok, hogy a pogányok fejedelmei uralkodnak szolgáikon, és a nagyok hatalmaskodnak rajtuk.
040	MAT	020	026	De ne így legyen közöttetek, hanem aki közöttetek nagy akar lenni, legyen a ti szolgátok,
040	MAT	020	027	és aki közöttetek első akar lenni, legyen a ti szolgátok.
040	MAT	020	028	Amint az Emberfia sem azért jött, hogy neki szolgáljanak, hanem, hogy ő szolgáljon, és adja az ő életét váltságul sokakért.“
040	MAT	020	029	Amikor Jerikóból távoztak, nagy sokaság követte őt.
040	MAT	020	030	És íme, két vak, aki az út mellett ült, meghallva, hogy Jézus arra megy el, elkezdett kiáltozni: „Uram, Dávidnak Fia, könyörülj rajtunk!“
040	MAT	020	031	A sokaság pedig megdorgálta őket, hogy hallgassanak, de azok annál jobban kiáltoztak: „Uram, Dávidnak Fia, könyörülj rajtunk!“
040	MAT	020	032	Jézus pedig megállt, és megszólította őket, és ezt kérdezte: „Mit akartok, hogy cselekedjem veletek?“
040	MAT	020	033	Ők így feleltek neki: „Azt, Uram, hogy megnyíljanak szemeink.“
040	MAT	020	034	Jézus pedig megszánta őket, megérintette szemeiket, és szemeik azonnal megnyíltak, és követték őt.
040	MAT	021	001	Amikor közeledtek Jeruzsálemhez és Betfagéba, az Olajfák hegyéhez jutottak, akkor elküldött Jézus két tanítványt,
040	MAT	021	002	és ezt mondta nekik: „Menjetek ebbe a faluba, amely előttetek van, és ott találtok egy megkötött szamarat és vele együtt a csikóját: oldjátok el, és hozzátok ide nekem.
040	MAT	021	003	Ha valaki valamit szól nektek, mondjátok, hogy az Úrnak van szüksége rájuk, és rögtön el fogja engedni őket.“
040	MAT	021	004	Mindez pedig azért történt, hogy beteljesedjék a próféta mondása, aki így szólt:
040	MAT	021	005	„Mondjátok meg Sion leányának: »Íme, királyod jön hozzád, alázatosan és szamáron ülve, teherhordozó szamárnak csikóján.«“
040	MAT	021	006	A tanítványok pedig elmentek, és úgy cselekedtek, amint Jézus parancsolta nekik.
040	MAT	021	007	Elhozták a szamarat és annak csikóját, felsőruhájukat rájuk terítették, Jézus pedig ráült.
040	MAT	021	008	A sokaság legnagyobb része pedig felsőruháit az útra terítette, mások pedig fákról gallyakat vagdostak, és az útra szórták.
040	MAT	021	009	Az előtte és utána menő sokaság pedig így kiáltott: „Hozsánna a Dávid Fiának!“„Áldott, aki jő az Úrnak nevében!“„Hozsánna a magasságban!“
040	MAT	021	010	És amikor bement Jeruzsálembe, felbolydult az egész város, és kérdezték: „Kicsoda ez?“
040	MAT	021	011	A sokaság pedig ezt mondta: „Ez Jézus, a galileai Názáretből való próféta.“
040	MAT	021	012	És bement Jézus az Isten templomába, és kiűzte mindazokat, akik árultak és vásároltak a templomban; és a pénzváltók asztalait és a galambárusok székeit felforgatta.
040	MAT	021	013	És ezt mondta nekik: „Meg van írva: »Az én házamat imádság házának mondják: ti pedig latrok barlangjává tettétek.«“
040	MAT	021	014	Azután vakok és sánták mentek hozzá a templomban, és meggyógyította őket.
040	MAT	021	015	A főpapok és az írástudók pedig látva a csodákat, amelyeket cselekedett, és a gyermekeket, akik a templomban kiáltoztak: „Hozsánna a Dávid Fiának!“– haragra gerjedtek,
040	MAT	021	016	és ezt mondták neki: „Hallod, mit mondanak ezek?“Jézus pedig ezt válaszolta nekik: „Hallom. Sohasem olvastátok: »A gyermekek és csecsemők szája által szereztél dicsőséget?«“
040	MAT	021	017	Ezután otthagyta őket, kiment a városból Betániába, és ott maradt éjjel.
040	MAT	021	018	Reggel pedig a városba visszajövet megéhezett.
040	MAT	021	019	És meglátott egy fügefát az út mellett, odament hozzá, és nem talált rajta semmit, hanem csak leveleket. Ekkor ezt mondta neki: „Gyümölcs ezután rajtad soha ne teremjen!“És a fügefa azonnal elszáradt.
040	MAT	021	020	Látták ezt a tanítványok, és csodálkozva mondták: „Hogyan száradt el a fügefa oly hirtelen?“
040	MAT	021	021	Jézus pedig ezt felelte nekik: „Bizony mondom néktek, ha van hitetek, és nem kételkedtek, nemcsak azt tehetitek meg, ami ezzel a fügefával történt, hanem ha azt mondjátok e hegynek: Kelj fel, és zuhanj a tengerbe, az is megtörténik.
040	MAT	021	022	És amit imádságotokban kértek, mindazt meg is kapjátok, ha hisztek.“
040	MAT	021	023	Amikor bement a templomba, odamentek hozzá a főpapok és a nép vénei, amint tanított, és ezt mondták: „Micsoda hatalommal cselekszed ezeket? És ki adta neked ezt a hatalmat?“
040	MAT	021	024	Jézus ezt felelte nekik: „Én is kérdezek egy dolgot tőletek, amire ha megfeleltek nekem, én is megmondom nektek, milyen hatalommal cselekszem ezeket.
040	MAT	021	025	A János keresztsége honnan volt: mennyből vagy emberektől?“Azok pedig így tanakodtak magukban: „Ha azt mondjuk: mennyből, azt mondja majd nekünk: Akkor miért nem hittetek neki?
040	MAT	021	026	Ha pedig azt mondjuk: emberektől, akkor félünk kell a sokaságtól, mert Jánost mindenki prófétának tartja.“
040	MAT	021	027	Ezért így feleltek Jézusnak: „Nem tudjuk.“Ő pedig ezt mondta nekik: „Én sem mondom meg nektek micsoda hatalommal cselekszem ezeket.
040	MAT	021	028	„De mit gondoltok ti? Volt egy embernek két fia, és odamenve az elsőhöz, ezt mondta: Eredj, fiam, munkálkodj ma a szőlőmben.
040	MAT	021	029	Az pedig így felelt: Nem megyek; de azután meggondolta magát, és elment.
040	MAT	021	030	A másikhoz is odamenve, hasonlóképpen szólt. Ő pedig azt felelte: Elmegyek Uram – de nem ment el.
040	MAT	021	031	E kettő közül melyik teljesítette az atyja akaratát?“Ezt felelték neki: „Az első.“Jézus ekkor ezt mondta nekik: „Bizony mondom néktek: A vámszedők és a parázna nők megelőznek titeket az Isten országában.
040	MAT	021	032	Mert eljött hozzátok János, az igazság útján, és nem hittetek neki, a vámszedők és a parázna nők pedig hittek neki. Ti pedig, akik ezt láttátok, azután sem tértetek meg, és nem hittetek neki.“
040	MAT	021	033	Hallgassatok meg egy másik példázatot: „Volt egy gazda, aki szőlőt ültetett, azt gyepűvel körülvette, sajtót ásott le benne, és tornyot épített, kiadta munkásoknak, és elutazott.
040	MAT	021	034	Amikor pedig a szüret ideje elérkezett, elküldte szolgáit a munkásokhoz, hogy vegyék át a termést.
040	MAT	021	035	A munkások megfogták a szolgáit, az egyiket megverték, a másikat megölték, a harmadikat pedig megkövezték.
040	MAT	021	036	Ismét küldött más szolgákat, többet, mint az előbb, és azokkal is úgy cselekedtek.
040	MAT	021	037	Utoljára pedig elküldte saját fiát, ezt mondván: A fiamat meg fogják becsülni.
040	MAT	021	038	De a munkások meglátták a fiút, és azt mondták maguk közt: Ez az örökös. Gyertek, öljük meg, és foglaljuk el az örökségét.
040	MAT	021	039	És megfogták őt, kivetették a szőlőből, és megölték.
040	MAT	021	040	Amikor azért megjön a szőlőnek ura, vajon mit tesz ezekkel a munkásokkal?“
040	MAT	021	041	Ezt felelték neki: „Mivel gonoszok, gonoszul elveszti őket, a szőlőt pedig kiadja más munkásoknak, akik idejében odaadják majd neki a termést.“
040	MAT	021	042	Erre Jézus ezt kérdezte tőlük: „Sohasem olvastátok az Írásokban: »Amelyik követ az építők megvetettek, az lett a szegletkő, az Úrtól lett ez, és csodálatos a mi szemeink előtt«?
040	MAT	021	043	Ezért mondom nektek, hogy elvétetik tőletek az Istennek országa, és oly népnek adatik, amely megtermi annak gyümölcsét.
040	MAT	021	044	És aki erre a kőre esik, szétzúzza magát, akire pedig ez esik reá, szétmorzsolja azt.“
040	MAT	021	045	Amikor a papok és a farizeusok hallották példázatait, megértették, hogy róluk beszél.
040	MAT	021	046	És amikor el akarták őt fogni, megrémültek a sokaságtól, mivel prófétának tartották őt.
040	MAT	022	001	Jézus ismét példázatokban beszélt nekik:
040	MAT	022	002	„Hasonlatos a mennyek országa a királyhoz, aki a fiának menyegzőt készített.
040	MAT	022	003	Elküldte szolgáit, hogy meghívják azokat, akik a menyegzőre hivatalosak voltak; de nem akartak eljönni.
040	MAT	022	004	Ismét küldött másik szolgákat, ezt mondva: Mondjátok meg a hivatalosoknak: Íme, ebédemet elkészítettem, ökreim és hizlalt állataim le vannak vágva, és kész minden: gyertek a menyegzőre.
040	MAT	022	005	De azok nem törődtek vele, elmentek: az egyik a szántóföldjére, a másik a kereskedésébe.
040	MAT	022	006	A többiek pedig megfogták szolgáit, bántalmazták, és megölték őket.
040	MAT	022	007	Meghallotta ezt a király, megharagudott, és elküldte hadait, és ezeket a gyilkosokat megölette, és városaikat fölégette.
040	MAT	022	008	Akkor ezt mondta szolgáinak: A menyegző ugyan készen van, de a hivatalosok nem voltak méltók.
040	MAT	022	009	Menjetek azért a keresztutakra, és akit csak találtok, hívjátok be a menyegzőre.
040	MAT	022	010	És kimentek a szolgák az utakra, begyűjtöttek mindenkit, akiket csak találtak, jókat és gonoszakat egyaránt. És megtelt a menyegző vendégekkel.
040	MAT	022	011	Amikor bement a király, hogy megtekintse a vendégeket, látott ott egy embert, akinek nem volt menyegzői ruhája,
040	MAT	022	012	és ezt mondta neki: Barátom, hogyan jöttél ide, holott nincsen menyegzői ruhád? Az pedig hallgatott.
040	MAT	022	013	Akkor mondta a király a szolgáknak: Kötözzétek meg lábait és kezeit, vigyétek és vessétek őt a külső sötétségre; ott lesz sírás és fogcsikorgatás.
040	MAT	022	014	Mert sokan vannak a hivatalosak, de kevesen a választottak.“
040	MAT	022	015	Ekkor a farizeusok elmentek, és tanácsot tartottak, hogy szóval csalják tőrbe.
040	MAT	022	016	Elküldték hozzá tanítványaikat a Heródes-pártiakkal, akik ezt mondták: „Mester, tudjuk, hogy igaz vagy, és az Isten útját igazán tanítod, és nem törődsz senkivel, mert nem emberek személyére nézel.
040	MAT	022	017	Mondd meg nekünk tehát, mit gondolsz: szabad-e a császárnak adót fizetnünk vagy nem?“
040	MAT	022	018	Jézus pedig ismerve álnokságukat, ezt mondta: „Mit kísértetek engem, képmutatók?
040	MAT	022	019	Mutassátok nekem az adópénzt.“Azok pedig odavittek neki egy dénárt.
040	MAT	022	020	Ekkor ezt kérdezte tőlük: „Kié ez a kép és ez a felírás?“
040	MAT	022	021	Azt felelték neki: „A császáré.“Akkor ezt mondta nekik: „Adjátok meg tehát a császárnak, ami a császáré, és Istennek, ami Istené.“
040	MAT	022	022	Ezt hallva elcsodálkoztak, otthagyták őt, és elmentek.
040	MAT	022	023	Ugyanazon a napon mentek hozzá a szadduceusok, akik a feltámadást tagadják, és megkérdezték őt:
040	MAT	022	024	„Mester, Mózes azt mondta: »ha valaki gyermek nélkül hal meg, annak testvére vegye el feleségét, és támasszon utódot testvérének.«
040	MAT	022	025	Volt pedig nálunk hét testvér: és az első feleséget vett, meghalt, és mivelhogy nem volt gyermeke, feleségét a testvérére hagyta.
040	MAT	022	026	Hasonlóképpen a második is, a harmadik is, mind a hetedikig.
040	MAT	022	027	Legutoljára pedig az asszony is meghalt.
040	MAT	022	028	A feltámadáskor azért a hét közül melyiké lesz az asszony? Mert mindegyiké volt.“
040	MAT	022	029	Jézus ezt felelte nekik: „Tévelyegtek, mivel nem ismeritek sem az írásokat, sem az Istennek hatalmát.
040	MAT	022	030	Mert a feltámadáskor sem nem házasodnak, sem férjhez nem mennek, hanem olyanok lesznek, mint az Isten angyalai a mennyben.
040	MAT	022	031	A halottak feltámadása felől pedig nem olvastátok-e, amit az Isten mondott nektek, amikor így szólt:
040	MAT	022	032	»Én vagyok Ábrahám Istene, Izsák Istene és Jákób Istene«? Az Isten nem holtaknak, hanem élőknek Istene.“
040	MAT	022	033	És a sokaság ezt hallva, csodálkozott az ő tudományán.
040	MAT	022	034	A farizeusok pedig amikor meghallották, hogy a szadduceusokat elnémította, egybegyűltek,
040	MAT	022	035	és megkérdezte őt közülük az egyik törvénytudó, hogy kísértse:
040	MAT	022	036	„Mester, melyik a nagy parancsolat a törvényben?“
040	MAT	022	037	Jézus pedig ezt mondta neki: „»Szeresd az Urat, a te Istenedet teljes szívedből, teljes lelkedből és teljes elmédből.«
040	MAT	022	038	Ez az első és nagy parancsolat.
040	MAT	022	039	A második pedig hasonlatos ehhez: »Szeresd felebarátodat, mint magadat.«
040	MAT	022	040	E két parancsolattól függ az egész törvény és a próféták.“
040	MAT	022	041	Mikor a farizeusok egybegyülekeztek, megkérdezte őket Jézus:
040	MAT	022	042	„Hogyan vélekedtek ti a Krisztus felől? Kinek a fia?“Ezt mondták neki: „A Dávidé.“
040	MAT	022	043	Aztán megkérdezte tőlük: „Hogyan hívhatja tehát őt Dávid lélekben Urának, amikor ezt mondja:
040	MAT	022	044	»Mondta az Úr az én Uramnak: Ülj az én jobb kezem felől, amíg lábaid alá nem vetem ellenségeidet zsámolyul.«
040	MAT	022	045	Ha tehát Dávid »Urának« hívja őt, hogyan lehet akkor a Fia?“
040	MAT	022	046	És senki nem tudott neki felelni egyetlen szót sem, és megkérdezni sem merte őt többé senki ettől a naptól fogva.
040	MAT	023	001	Akkor szólt Jézus a sokaságnak és a tanítványainak:
040	MAT	023	002	„Az írástudók és a farizeusok Mózes székében ülnek.
040	MAT	023	003	Ezért amit parancsolnak nektek, mindazt tartsátok meg, és tegyétek meg, de az ő cselekedeteik szerint ne cselekedjetek. Mert ők mondják, de nem cselekszik.
040	MAT	023	004	Nehéz és elhordozhatatlan terheket kötöznek egybe, és az emberek vállaira vetik, de ők az ujjukkal sem akarják azokat megérinteni.
040	MAT	023	005	Minden dolgukat pedig csak azért cselekszik, hogy lássák őket az emberek, mert megszélesítik homlokszíjaikat, megnagyobbítják köntöseik peremét,
040	MAT	023	006	szeretik a lakomákon a főhelyeket, és a gyülekezetekben az első helyeken szeretnek ülni.
040	MAT	023	007	Szeretik, ha a piacokon köszöntik őket, és ha az emberek így hívják őket: Mester, mester!
040	MAT	023	008	De ti ne hivassátok magatokat mesternek, mert egy a ti mesteretek, a Krisztus, ti pedig mindnyájan testvérek vagytok.
040	MAT	023	009	Atyátoknak se szólítsatok senkit ezen a földön, mert egy a ti Atyátok, aki a mennyben van.
040	MAT	023	010	Tanítóknak se hívassátok magatokat, mert egy a ti tanítótok, a Krisztus.
040	MAT	023	011	Hanem aki nagyobb közöttetek, legyen a ti szolgátok.
040	MAT	023	012	Mert aki magát felmagasztalja, megaláztatik, és aki magát megalázza, felmagasztaltatik.
040	MAT	023	013	De jaj nektek, képmutató írástudók és farizeusok, mert a mennyeknek országát bezárjátok az emberek előtt: ti nem mentek be, és azokat sem engeditek be, akik be akarnának menni.
040	MAT	023	014	Jaj nektek, képmutató írástudók és farizeusok, mert felemésztitek az özvegyek házát, és színből hosszan imádkoztok: ezért annál súlyosabb lesz a ti büntetésetek.
040	MAT	023	015	Jaj nektek, képmutató írástudók és farizeusok, mert megkerülitek a tengert és a földet, hogy egy pogányt zsidóvá tegyetek, és ha azzá lett, a gyehenna fiává teszitek őt, kétszerte inkább magatoknál.
040	MAT	023	016	Jaj nektek, vak vezetők, akik ezt mondjátok: Ha valaki a templomra esküszik, semmi az, de ha valaki a templom aranyára esküszik, akkor az kötelezi.
040	MAT	023	017	Bolondok és vakok, melyik a nagyobb: az arany vagy a templom, amely szentté teszi az aranyat?
040	MAT	023	018	És: ha valaki az oltárra esküszik, semmi az, de ha valaki a rajta levő ajándékra esküszik, akkor az kötelezi.
040	MAT	023	019	Bolondok és vakok: melyik a nagyobb, az ajándék vagy az oltár, amely szentté teszi az ajándékot?
040	MAT	023	020	Aki azért az oltárra esküszik, esküszik arra, és mindazokra, amik azon vannak.
040	MAT	023	021	És aki a templomra esküszik, esküszik rá és arra, aki abban lakik.
040	MAT	023	022	És aki az égre esküszik, esküszik az Isten királyi székére és arra, aki abban ül.
040	MAT	023	023	Jaj nektek, képmutató írástudók és farizeusok, mert megdézsmáljátok a mentát, a kaprot és a köményt, és elhagyjátok azt, amik a legnehezebbek a törvényben: az ítéletet, az irgalmasságot és a hűséget; pedig ezeket kellene cselekedni, és azokat sem elhagyni.
040	MAT	023	024	Vak vezetők: kiszűritek a szúnyogot, a tevét pedig lenyelitek.
040	MAT	023	025	Jaj nektek, képmutató írástudók és farizeusok, mert megtisztítjátok a pohárnak és a tálnak a külsejét, belül pedig meg vannak rakva zsákmánnyal és mértéktelenséggel.
040	MAT	023	026	Vak farizeus, tisztítsd meg először a pohár és tál belsejét, hogy külsejük is tiszta legyen.
040	MAT	023	027	Jaj nektek, képmutató írástudók és farizeusok, mert hasonlóak vagytok a meszelt sírokhoz, amelyek kívülről szépnek tetszenek, belül pedig holtaknak csontjaival és minden undoksággal vannak teli.
040	MAT	023	028	Éppen így ti is, kívülről igazaknak látszotok ugyan, de belül tele vagytok képmutatással és törvénytelenséggel.
040	MAT	023	029	Jaj nektek, képmutató írástudók és farizeusok, mert építitek a próféták sírjait, és felékesítitek az igazak síremlékeit,
040	MAT	023	030	és ezt mondjátok: Ha atyáink korában éltünk volna, nem lettünk volna bűntársaik a próféták vére ontásában.
040	MAT	023	031	Így hát magatok ellen tesztek bizonyságot, hogy fiai vagytok azoknak, akik megölték a prófétákat.
040	MAT	023	032	Töltsétek be ti is atyáitoknak mértékét!
040	MAT	023	033	Kígyók, mérges kígyóknak fajzatai, hogyan kerülitek ki a gyehenna büntetését?
040	MAT	023	034	Ezért íme, prófétákat, bölcseket és írástudókat küldök hozzátok: és ezek közül némelyeket megöltök és megfeszítetek, másokat ezek közül zsinagógáitokban megostoroztok, és városról városra üldöztök,
040	MAT	023	035	hogy rátok szálljon minden igaz vér, amely kiömlött a földön, az igaz Ábelnak vérétől Zakariásnak, Barakiás fiának véréig, akit a templom és az oltár között megöltetek.
040	MAT	023	036	Bizony mondom néktek, mindezek megtörténnek ezzel a nemzedékkel.
040	MAT	023	037	„Jeruzsálem, Jeruzsálem, ki megölöd a prófétákat, és megkövezed azokat, akik hozzád küldettek, hányszor akartam egybegyűjteni fiaidat, miképpen a tyúk egybegyűjti kiscsibéit szárnya alá, de te nem akartad.
040	MAT	023	038	Íme, elhagyott lesz a ti házatok.
040	MAT	023	039	Mert mondom néktek: Mostantól fogva nem láttok engem mindaddig, amíg ezt nem mondjátok: »Áldott, aki jön az Úr nevében!«“
040	MAT	024	001	Amikor kijött Jézus a templomból, és továbbment, odamentek hozzá tanítványai, hogy megmutassák neki a templom épületeit.
040	MAT	024	002	Jézus pedig ezt mondta nekik: „Nem látjátok mindezeket? Bizony mondom néktek: nem marad itt kő kövön, amelyet le nem lerombolnak.“
040	MAT	024	003	Amikor pedig az Olajfák hegyén ült, tanítványai odamentek hozzá, és ezt kérdezték: „Mondd meg nekünk, mikor fognak ezek történni? És mi lesz a jele te eljövetelednek és a világ végének?“
040	MAT	024	004	Jézus így felelt nekik: „Figyeljetek, hogy valaki meg ne tévesszen titeket.
040	MAT	024	005	Mert sokan jönnek majd az én nevemben, akik ezt mondják: Én vagyok a Krisztus; és sokakat megtévesztenek.
040	MAT	024	006	Hallanotok kell majd háborúkról és háborúk híreiről, figyeljetek, hogy meg ne rémüljetek, mert mindezeknek meg kell lenniük, de ez még nem a vég.
040	MAT	024	007	Mert nemzet nemzet ellen támad, ország ország ellen, éhínség és ragály lesz, és földrengések lesznek mindenfele.
040	MAT	024	008	Mindez pedig a sok nyomorúságnak a kezdete.
040	MAT	024	009	Akkor nyomorúságra adnak majd benneteket, megölnek titeket, és gyűlöletesek lesztek minden nép előtt az én nevemért.
040	MAT	024	010	Akkor sokan megbotránkoznak, elárulják és meggyűlölik egymást.
040	MAT	024	011	Sok hamis próféta támad, akik sokakat megtévesztenek.
040	MAT	024	012	Mivel pedig a gonoszság megsokasodik, a szeretet sokakban meghidegül.
040	MAT	024	013	De aki mindvégig állhatatos marad, az üdvözül.
040	MAT	024	014	És az Isten országának ez az evangéliuma hirdettetik majd az egész világon, bizonyságul minden népnek; és akkor jő el a vég.
040	MAT	024	015	Mikor pedig látjátok majd, hogy »az a pusztító utálatosság«, amelyről Dániel próféta szólott, ott áll a szent helyen – aki olvassa, értse meg! –,
040	MAT	024	016	akkor akik Júdeában lesznek, fussanak a hegyekre,
040	MAT	024	017	aki a ház tetején van, ne szálljon le, hogy házából valamit kivigyen,
040	MAT	024	018	és aki a mezőn van, ne térjen vissza, hogy ruháját elvigye.
040	MAT	024	019	Jaj a terhes és szoptató asszonyoknak azokon a napokon!
040	MAT	024	020	Imádkozzatok pedig, hogy a futástok ne télen legyen, sem szombatnapon.
040	MAT	024	021	Mert akkor olyan nagy nyomorúság lesz, amilyen nem volt a világ kezdete óta mind ez ideig, és nem is lesz soha.
040	MAT	024	022	Ha azok a napok nem rövidülnének meg, egyetlen ember sem menekülhetne meg, de a választottakért megrövidülnek majd azok a napok.
040	MAT	024	023	„Ha valaki ezt mondja akkor néktek: Íme, itt a Krisztus, vagy amott: ne higgyétek el.
040	MAT	024	024	Mert hamis krisztusok és hamis próféták támadnak, és nagy jeleket és csodákat tesznek, annyira, hogy megtévesszék – ha lehet – a választottakat is.
040	MAT	024	025	Íme, előre megmondattam nektek!
040	MAT	024	026	Ezért, ha azt mondják nektek: Íme, a pusztában van, ne menjetek ki! Íme, a belső szobákban, ne higgyétek!
040	MAT	024	027	Mert amiképpen a villámlás napkeletről támad, és ellátszik egész napnyugatig, úgy lesz az Emberfiának eljövetele is.
040	MAT	024	028	Mert ahol a dög, oda gyűlnek a keselyűk.
040	MAT	024	029	Mindjárt pedig ama napok nyomorúságai után »a nap elsötétedik, és a hold nem fénylik, a csillagok az égről lehullanak, és az egek összetartó erői megrendülnek.«
040	MAT	024	030	És akkor feltűnik az Emberfiának jele az égen, akkor sír majd a föld minden nemzetsége, és meglátják az Emberfiát eljönni az ég felhőiben nagy hatalommal és dicsőséggel.
040	MAT	024	031	És elküldi az angyalait nagy trombitaszóval, és egybegyűjtik az ő választottait a négy égtáj felől, az ég egyik végétől a másik végéig.
040	MAT	024	032	A fügefáról vegyétek a példát: amikor az ága már zsendül, és levelet hajt, tudjátok, hogy közel van a nyár.
040	MAT	024	033	Így ti is, amikor mindezeket látjátok, tudjátok meg, hogy közel van ő, az ajtó előtt.
040	MAT	024	034	Bizony mondom néktek, el nem múlik ez a nemzedék, míg mindezek meg nem történnek.
040	MAT	024	035	Az ég és a föld elmúlnak, de az én beszédeim semmiképpen el nem múlnak.
040	MAT	024	036	Arról a napról és óráról pedig senki sem tud, az ég angyalai sem, hanem csak az én Atyám egyedül.
040	MAT	024	037	Amiképpen pedig Noé napjaiban volt, akképpen lesz az Emberfiának eljövetele is.
040	MAT	024	038	Mert ahogyan az özönvíz előtti napokban ettek és ittak, házasodtak és férjhez mentek mindaddig a napig, amelyen Noé a bárkába ment,
040	MAT	024	039	és nem vettek észre semmit, míg el nem jött az özönvíz, és elragadta őket, akképpen lesz az Emberfiának eljövetele is.
040	MAT	024	040	Akkor ketten lesznek a mezőn: az egyik felvétetik, a másik otthagyatik,
040	MAT	024	041	két asszony őröl a malomban, az egyik felvétetik, a másik otthagyatik.
040	MAT	024	042	Vigyázzatok tehát, mert nem tudjátok, mely órában jön el a ti Uratok!
040	MAT	024	043	Azt pedig jegyezzétek meg: ha tudná a ház ura, hogy az éjszakának melyik szakában jön el a tolvaj: vigyázna, és nem engedné, hogy házába törjön.
040	MAT	024	044	Ezért legyetek készen ti is, mert amelyik órában nem gondoljátok, abban jön el az Emberfia!
040	MAT	024	045	„Ki tehát a hű és bölcs szolga, akit az ő ura gondviselővé tett a háza népén, hogy a maga idejében adjon nekik eledelt?
040	MAT	024	046	Boldog az a szolga, akit az ő ura hazajőve ily munkában talál.
040	MAT	024	047	Bizony mondom néktek, hogy minden jószága fölött gondviselővé teszi őt.
040	MAT	024	048	Ha pedig ama gonosz szolga így szólna szívében: Halogatja még az én uram a hazajövetelt,
040	MAT	024	049	és az ő szolgatársait verni kezdené, a részegesekkel pedig enni és inni kezdene:
040	MAT	024	050	megjön annak a szolgának az ura, amelyik napon nem várja, és amelyik napon nem gondolja;
040	MAT	024	051	akkor kettévágatja őt, és a képmutatók sorsára juttatja: ott lesz sírás és fogcsikorgatás.“
040	MAT	025	001	„Akkor hasonlatos lesz a mennyek országa a tíz szűzhöz, akik elővették lámpásaikat, és kimentek a vőlegény elé.
040	MAT	025	002	Öt pedig közülük eszes volt, és öt bolond.
040	MAT	025	003	Akik bolondok voltak, amikor lámpásaikat elővették, nem vittek magukkal olajat.
040	MAT	025	004	Az eszesek pedig lámpásaikkal együtt olajat is vittek magukkal az edényeikben.
040	MAT	025	005	Mivel pedig a vőlegény késett, mindannyian elszunnyadtak és elaludtak.
040	MAT	025	006	Éjfélkor pedig kiáltás hallatszott: Íme, jön a vőlegény! Jöjjetek elé!
040	MAT	025	007	Akkor felkeltek a szüzek mind, és elkészítették lámpásaikat.
040	MAT	025	008	A bolondok ezt mondták az eszeseknek: Adjatok nekünk olajotokból, mert a mi lámpásaink ki fognak aludni.
040	MAT	025	009	Az eszesek pedig így feleltek: Nem lenne elegendő talán sem nekünk, sem nektek; menjetek inkább az árusokhoz, és vegyetek magatoknak.
040	MAT	025	010	Mikor pedig elmentek vásárolni, megérkezett a vőlegény, és akik készen voltak, bementek vele a menyegzőre, és bezárták az ajtót.
040	MAT	025	011	Később pedig a többi szűz is megjött, és ezt mondták: Uram, uram, nyisd ki nekünk.
040	MAT	025	012	Ő pedig így felelt: Bizony mondom néktek, nem ismerlek titeket.
040	MAT	025	013	Vigyázzatok azért, mert sem a napot, sem az órát nem tudjátok, amelyen az Emberfia eljön.
040	MAT	025	014	„Mert éppen úgy van ez, mint az az ember, aki útra akart kelni, hívatta szolgáit, és amije volt, átadta nekik.
040	MAT	025	015	Az egyiknek öt talentumot adott, a másiknak kettőt, a harmadiknak pedig egyet, kinek-kinek erejéhez képest, és azonnal útra kelt.
040	MAT	025	016	Az, aki az öt talentumot kapta, elment, kereskedett azokkal, és szerzett másik öt talentumot.
040	MAT	025	017	Ugyanígy, akié a kettő volt, az is másik kettőt nyert hozzá.
040	MAT	025	018	Aki pedig az egyet kapta, elment, elásta azt a földbe, és elrejtette urának pénzét.
040	MAT	025	019	Sok idő múlva pedig megjött a szolgáknak ura, és számadást tartott velük.
040	MAT	025	020	Eljött az, aki az öt talentumot kapta, és hozott másik öt talentumot, és ezt mondta: Uram, öt talentumot adtál nekem, íme, másik öt talentumot nyertem azokon.
040	MAT	025	021	Ura pedig ezt mondta neki: Jól van, jó és hű szolgám, kevésen voltál hű, sokra bízlak ezután, menj be uradnak örömébe.
040	MAT	025	022	Eljött az is, ki a két talentumot kapta, és ezt mondta: Uram, két talentumot adtál nekem, íme, két másik talentumot nyertem rajta.
040	MAT	025	023	Ura ezt mondta neki: Jól van, jó és hű szolgám, kevésen voltál hű, sokra bízlak ezután, menj be uradnak örömébe.
040	MAT	025	024	Eljött az is, aki az egy talentumot kapta, és ezt mondta: Uram, tudtam, hogy te kegyetlen ember vagy, aki ott is aratsz, ahol nem vetettél, ott is gyűjtesz, ahol nem szórtál.
040	MAT	025	025	Ezért félelmemben elmentem, és elástam a te talentumodat a földbe: Íme, itt van, ami a tied.
040	MAT	025	026	Ura pedig így felelt neki: Gonosz és rest szolga, tudtad, hogy ott is aratok, ahol nem vetettem, és ott is gyűjtök, ahol nem szórtam.
040	MAT	025	027	El kellett volna helyezned pénzemet a pénzváltóknál, és én megjőve nyereséggel kaptam volna meg a magamét.
040	MAT	025	028	Vegyétek el ezért tőle a talentumot, és adjátok oda annak, akinek tíz talentuma van.
040	MAT	025	029	Mert mindenkinek, akinek van, adatik, és megszaporíttatik; akinek pedig nincsen, attól az is elvétetik, amije van.
040	MAT	025	030	A haszontalan szolgát vessétek a külső sötétségre: ott lesz sírás és fogcsikorgatás.
040	MAT	025	031	„Amikor pedig eljön az Emberfia az ő dicsőségében és vele a szent angyalok mind, akkor majd beül dicsőségének királyi székébe.
040	MAT	025	032	És eléje gyűjtenek minden népet, és elválasztják majd őket egymástól, ahogyan a pásztor elválasztja a juhokat a kecskéktől.
040	MAT	025	033	És a juhokat jobb keze felől, a kecskéket pedig bal keze felől állítja.
040	MAT	025	034	Akkor ezt mondja a király a jobb keze felől állóknak: Gyertek, Atyám áldottai, örököljétek ezt az országot, amelyet számotokra készített a világ megalapítása óta.
040	MAT	025	035	Mert éheztem, és ennem adtatok, szomjaztam, és innom adtatok, jövevény voltam, és befogadtatok,
040	MAT	025	036	mezítelen voltam, és felruháztatok, beteg voltam, és meglátogattatok, fogoly voltam, és eljöttetek hozzám.
040	MAT	025	037	Akkor így felelnek majd neki az igazak: Uram, mikor láttuk, hogy éheztél, és tápláltunk volna, vagy szomjaztál, és innod adtunk volna?
040	MAT	025	038	Mikor láttuk, hogy jövevény voltál, és befogadtunk volna, vagy mezítelen voltál, és felruháztunk volna?
040	MAT	025	039	Mikor láttuk, hogy beteg vagy fogoly voltál, és hozzád mentünk volna?
040	MAT	025	040	És így felel a király majd nekik: Bizony mondom néktek, amennyiben megcselekedtétek ezt eggyel az én legkisebb atyámfiai közül, velem cselekedtétek meg.
040	MAT	025	041	Akkor szól majd a bal keze felől állókhoz is: Távozzatok tőlem, átkozottak, az ördögöknek és az ő angyalainak elkészített örök tűzre.
040	MAT	025	042	Mert éheztem, és nem adtatok ennem, szomjaztam, és nem adtatok innom,
040	MAT	025	043	jövevény voltam, és nem fogadtatok be, mezítelen voltam, és nem ruháztatok fel, beteg és fogoly voltam, és nem látogattatok meg engem.
040	MAT	025	044	Akkor ezek is így felelnek majd neki: Uram, mikor láttuk, hogy éheztél vagy szomjaztál, vagy hogy jövevény, vagy mezítelen, vagy beteg, vagy fogoly voltál, és nem szolgáltunk volna neked?
040	MAT	025	045	Akkor így felel majd nekik: Bizony mondom néktek, amennyiben nem cselekedtétek meg eggyel ezekkel a legkisebbek közül, velem nem cselekedtétek meg.
040	MAT	025	046	És ezek elmennek az örök gyötrelemre, az igazak pedig az örök életre.“
040	MAT	026	001	Amikor Jézus mindezeket a beszédeket befejezte, ezt mondta tanítványainak:
040	MAT	026	002	„Tudjátok, hogy két nap múlva húsvétnak ünnepe lesz, és az Emberfia elárultatik, hogy megfeszítsék.“
040	MAT	026	003	Akkor egybegyűltek a főpapok, az írástudók és a nép vénei a főpap házában, akit Kajafásnak hívtak.
040	MAT	026	004	És tanácsot tartottak, hogy Jézust csellel elfogják és megölik.
040	MAT	026	005	De ezt mondták: „Ne az ünnepen: nehogy zendülés legyen a nép között.“
040	MAT	026	006	Amikor Jézus Betániában, a poklos Simon házában volt,
040	MAT	026	007	odament hozzá egy asszony, akinél drága kenetnek alabástrom szelencéje volt, és ezt a fejére öntötte, amint az asztalnál ült.
040	MAT	026	008	Látva ezt tanítványai, bosszankodtak, és ezt mondták: „Mire való ez a tékozlás?
040	MAT	026	009	Mert eladhatták volna ezt a kenetet nagy áron, és odaadhatták volna árát a szegényeknek.“
040	MAT	026	010	Amikor ezt észrevette Jézus, ezt mondta nekik: „Miért bántjátok ezt az asszonyt? Hiszen jó dolgot cselekedett velem.
040	MAT	026	011	Mert a szegények mindenkor veletek lesznek, de én nem leszek mindenkor veletek.
040	MAT	026	012	Mert amikor ő ezt a kenetet testemre öntötte, a temetésemre gondolva cselekedte azt.
040	MAT	026	013	Bizony mondom néktek, hogy ahol az egész világon prédikálják majd az evangéliumot, amit ez énvelem cselekedett, azt is hirdetik majd az ő emlékezetére!“
040	MAT	026	014	Akkor a tizenkettő közül egy, akit Iskariótes Júdásnak hívtak, a főpapokhoz ment,
040	MAT	026	015	és ezt mondta: „Mit akartok nekem adni, ha én kezetekbe adom őt?“Azok pedig harminc ezüstpénzt rendeltek neki.
040	MAT	026	016	És ettől fogva keresete az alkalmat, hogy elárulja őt.
040	MAT	026	017	A kovásztalan kenyerek első napján odamentek Jézushoz a tanítványok, és ezt mondták: „Hol akarod, hogy elkészítsük neked a húsvéti bárányt?“
040	MAT	026	018	Ő pedig ezt válaszolta: „Menjetek el a városba ahhoz a bizonyos emberhez, és ezt mondjátok neki: A Mester üzeni: Az én időm közel van; nálad tartom meg a húsvétot tanítványaimmal.“
040	MAT	026	019	És úgy cselekedtek a tanítványok, amint Jézus parancsolta nekik, és elkészítették a húsvéti bárányt.
040	MAT	026	020	Mikor pedig beesteledett, letelepedett a tizenkettővel,
040	MAT	026	021	és amikor ettek, ezt mondta: „Bizony mondom néktek, közületek egy elárul engem.“
040	MAT	026	022	És felettébb megszomorodva kezdték mindannyian kérdezni tőle: „Én vagyok-e az, Uram?“
040	MAT	026	023	Ő pedig így felelt: „Aki velem együtt mártja kezét a tálba, az árul el engem.
040	MAT	026	024	Az Emberfia jóllehet elmegy, amint meg van írva felőle, de jaj annak az embernek, aki az Emberfiát elárulja; jobb volna annak az embernek, ha nem született volna meg.“
040	MAT	026	025	Megszólalt Júdás is, aki elárulta őt, és ezt mondta: „Én vagyok az, Mester?“Ő ezt felelte: „Te mondtad.“
040	MAT	026	026	Mikor pedig ettek, vette Jézus a kenyeret, hálát adott, megtörte és a tanítványoknak adta, és ezt mondta: „Vegyétek és egyétek, ez az én testem!“
040	MAT	026	027	Azután vette a poharat, és hálát adott, nekik adta, és ezt mondta: „Igyatok ebből mindnyájan,
040	MAT	026	028	mert ez az én vérem, az új szövetség vére, amely sokakért kiontatik bűnöknek bocsánatára.
040	MAT	026	029	Mondom pedig néktek: Mostantól fogva nem iszom a szőlőtőkének ebből a terméséből mind ama napig, amikor újat iszom veletek Atyámnak országában.“
040	MAT	026	030	És dicséretet énekelve, kimentek az Olajfák hegyére.
040	MAT	026	031	Akkor ezt mondta nekik Jézus: „Mindnyájan ezen az éjszakán megbotránkoztok énbennem. Mert meg van írva: »Megverem a pásztort, és elszélednek a nyájnak juhai.«
040	MAT	026	032	De föltámadásom után előttetek megyek majd Galileába.“
040	MAT	026	033	Péter pedig így felelt neki: „Ha mindnyájan megbotránkoznak is tebenned, én soha meg nem botránkozom.“
040	MAT	026	034	Jézus ezt mondta neki: „Bizony mondom néked, ezen az éjszakán, mielőtt megszólal a kakas, háromszor megtagadsz engem.“
040	MAT	026	035	Péter ezt mondta neki: „Ha meg is kell veled halnom, akkor sem tagadlak meg téged.“Hasonlóképpen szóltak a többi tanítványok is.
040	MAT	026	036	Akkor elment Jézus velük egy helyre, amelyet Gecsemánénak hívtak, és ezt mondta a tanítványoknak: „Üljetek le itt, míg elmegyek, és amott imádkozom.“
040	MAT	026	037	És maga mellé vette Pétert és Zebedeusnak két fiát, kezdett szomorkodni és gyötrődni.
040	MAT	026	038	Ekkor ezt mondta nekik: „Felette igen szomorú az én lelkem mindhalálig! Maradjatok itt, és virrasszatok énvelem.“
040	MAT	026	039	És egy kissé előre menve, arcra borult, és így könyörgött: „Atyám! Ha lehetséges múljék el tőlem e pohár; mindazáltal ne úgy legyen, amint én akarom, hanem amint te.“
040	MAT	026	040	Ekkor odament a tanítványokhoz, és alva találta őket, és ezt mondta Péternek: „Így nem bírtok velem virrasztani egy óráig sem?
040	MAT	026	041	Virrasszatok, és imádkozzatok, hogy kísértésbe ne essetek; mert jóllehet a lélek kész, de a test erőtlen.“
040	MAT	026	042	Ismét elment másodszor is, és így könyörgött: „Atyám! Ha el nem múlhat tőlem e pohár, hogy ki ne igyam, legyen meg a te akaratod.“
040	MAT	026	043	És amikor visszatért, ismét alva találta őket, mert elnehezedtek szemeik.
040	MAT	026	044	Otthagyva őket ismét elment, és imádkozott harmadszor ugyanazokkal a szavakkal szólva.
040	MAT	026	045	Ekkor odament tanítványaihoz, és ezt mondta nekik: „Aludjatok immár, és nyugodjatok. Íme, elközelgett az óra, és az Emberfia a bűnösök kezére adatik.
040	MAT	026	046	Keljetek fel, menjünk! Íme, közel van, aki elárul engem.“
040	MAT	026	047	Amikor még beszélt, íme, Júdás, egy a tizenkettő közül, eljött a főpapoktól és a nép véneitől, és vele együtt nagy sokaság fegyverekkel és fustélyokkal.
040	MAT	026	048	Aki pedig őt elárulta, jelt adott nekik: „Akit én majd megcsókolok, ő az, fogjátok el őt.“
040	MAT	026	049	És mindjárt Jézushoz lépve ezt mondta: „Üdvözlégy, Mester!“És megcsókolta.
040	MAT	026	050	Jézus pedig ezt mondta neki: „Barátom, miért jöttél?“Akkor odamentek hozzá, kezeiket Jézusra vetették, és elfogták őt.
040	MAT	026	051	És íme, egy azok közül, akik Jézussal voltak, kinyújtva kezét, szablyáját kirántotta, és a főpap szolgáját megcsapva, levágta annak egyik fülét.
040	MAT	026	052	Akkor ezt mondta neki Jézus: „Tedd helyére szablyádat, mert akik fegyvert fognak, fegyverrel kell veszniük.
040	MAT	026	053	Vagy azt gondolod, hogy nem kérhetném most az én Atyámat, hogy adjon ide mellém tizenkét sereg angyalnál is többet?
040	MAT	026	054	De miképpen teljesednének be az Írások, hogy így kell lennie?“
040	MAT	026	055	Ugyanekkor ezt mondta Jézus a sokaságnak: „Mint valami latorra úgy jöttetek, fegyverekkel és fustélyokkal, hogy megfogjatok engem? Naponként nálatok ültem, tanítva a templomban, és mégsem fogtatok el engem.“
040	MAT	026	056	Mindez pedig azért lett, hogy beteljesedjenek a próféták írásai. Ekkor elhagyták őt a tanítványok mind, és elfutottak.
040	MAT	026	057	Azok pedig megfogták Jézust, elvitték Kajafáshoz, a főpaphoz, ahol az írástudók és vének összegyűltek.
040	MAT	026	058	Péter pedig követte őt távolról, egészen a főpap pitvaráig, és bement, leült a szolgákkal, hogy lássa a dolgok végét.
040	MAT	026	059	A főpapok pedig és a vének és az egész tanács hamis bizonyítékot keresett Jézus ellen, hogy megölhessék őt,
040	MAT	026	060	de nem találtak. Noha sok hamis tanú állt elő, mégsem találtak. Végül pedig előállt két hamis tanú,
040	MAT	026	061	és így szólt: „Ez azt mondta: Lerombolhatom az Isten templomát, és három nap alatt felépíthetem azt.“
040	MAT	026	062	És fölkelt a főpap, és ezt mondta neki: „Semmit sem felelsz? Micsoda tanúbizonyságot tesznek ezek ellened?“
040	MAT	026	063	Jézus pedig hallgatott. A főpap ekkor ezt mondta neki: „Az élő Istenre kényszerítlek téged, hogy mondd meg nekünk, hogy te vagy-e a Krisztus, az Istennek Fia?“
040	MAT	026	064	Jézus ezt felelte: „Te mondtad. Sőt mondom nektek: Mostantól fogva meglátjátok az Emberfiát az Istennek hatalmas jobbján ülni és eljönni az égnek felhőiben.“
040	MAT	026	065	Ekkor a főpap megszaggatta ruháit, és ezt mondta: „Káromlást szólt. Mi szükségünk van még bizonyítékokra? Íme, most hallottátok az istenkáromlást.
040	MAT	026	066	Mit gondoltok?“Azok pedig így feleltek: „Méltó a halálra.“
040	MAT	026	067	Akkor szembeköpték, és arcul csapták, néhányan pedig botokkal verték,
040	MAT	026	068	és ezt mondták: „Prófétáld meg nekünk, Krisztus, ki az, aki megütött téged!“
040	MAT	026	069	Péter pedig kint ült az udvaron. Odament hozzá egy szolgálóleány, és ezt mondta: „Te is a galileai Jézussal voltál.“
040	MAT	026	070	Ő pedig mindenkinek a hallatára megtagadta, és ezt mondta: „Nem tudom, mit beszélsz.“
040	MAT	026	071	Amikor pedig kiment a tornácra, meglátta őt egy másik szolgálóleány, és ezt mondta az ott levőknek: „Ez is a názáreti Jézussal volt.“
040	MAT	026	072	És ismét megtagadta, mégpedig esküvel: „Nem is ismerem ezt az embert.“
040	MAT	026	073	Kevés idő múlva pedig az ott álldogálók mentek oda hozzá, és mondták Péternek: „Bizony te is közülük való vagy, hiszen a te beszéded is elárul téged.“
040	MAT	026	074	Ekkor átkozódni és esküdözni kezdett: „Nem ismerem ezt az embert.“És a kakas azonnal megszólalt.
040	MAT	026	075	És visszaemlékezett Péter Jézus szavára, aki ezt mondta neki: „Mielőtt a kakas megszólal, háromszor megtagadsz engem.“És kimenve onnan keserves sírásra fakadt.
040	MAT	027	001	Amikor pedig reggel lett, tanácsot tartottak mind a főpapok és a nép vénei Jézus ellen, hogy őt megöljék.
040	MAT	027	002	Megkötözték, elvitték és átadták Poncius Pilátusnak, a helytartónak.
040	MAT	027	003	Akkor látta Júdás, aki őt elárulta, hogy elítélték, megbánta tettét, és visszavitte a harminc ezüstpénzt a főpapoknak és a véneknek,
040	MAT	027	004	és ezt mondta: „Vétkeztem, hogy elárultam az ártatlan vért.“Azok pedig ezt mondták: „Mi közünk hozzá? A te dolgod!“
040	MAT	027	005	Ő pedig eldobta az ezüstpénzeket a templomban, eltávozott, elment, és felakasztotta magát.
040	MAT	027	006	A főpapok pedig felszedték az ezüstpénzeket, és ezt mondták: „Nem szabad ezeket a templom kincsei közé tennünk, mert vér díja.“
040	MAT	027	007	Tanácsot ültek, és megvásárolták azon a Fazekasmezőt, idegenek számára temetőnek.
040	MAT	027	008	Ezért hívják ezt a mezőt Vérmezőnek mind a mai napig.
040	MAT	027	009	Ekkor teljesedett be Jeremiás próféta mondása, aki így szólott: „És vették a harminc ezüstpénzt, a megbecsültnek árát, akit Izrael fiai ennyire becsültek.
040	MAT	027	010	És adták a Fazekasmezőért, amint az Úr rendelte nékem.“
040	MAT	027	011	Jézus pedig ott állt a helytartó előtt, aki ezt kérdezte tőle: „Te vagy-e a zsidók királya?“Jézus pedig ezt mondta neki: „Te mondod.“
040	MAT	027	012	És amikor a főpapok és a vének vádolták őt, semmit sem felelt.
040	MAT	027	013	Akkor ezt mondta neki Pilátus: „Nem hallod, milyen sok mindent vallanak ellened?“
040	MAT	027	014	És nem felelt neki egyetlen szóra sem, úgyhogy a helytartó igen elcsodálkozott.
040	MAT	027	015	Ünnepenként pedig egy foglyot szokott szabadon bocsátani a helytartó a sokaság kedvéért, akit akarnak.
040	MAT	027	016	Volt akkor egy nevezetes foglyuk, akit Barabbásnak hívtak.
040	MAT	027	017	Mikor ezért egybegyűltek, ezt mondta nekik Pilátus: „Melyiket akarjátok, hogy elbocsássam nektek: Barabbást vagy Jézust, akit Krisztusnak hívnak?“
040	MAT	027	018	Mert jól tudta, hogy irigységből adták őt kezére.
040	MAT	027	019	Amint pedig az ítélőszékben ült, küldött jött hozzá feleségétől, aki ezt üzente: „Ne avatkozz ennek az igaz embernek dolgába, mert sokat szenvedtem ma álmomban miatta.“
040	MAT	027	020	A főpapok és vének pedig rábeszélték a sokaságot, hogy Barabbást kérjék ki, Jézust pedig veszítsék el.
040	MAT	027	021	A helytartó megkérdezte tőlük: „A kettő közül melyiket akarjátok, hogy elbocsássam nektek?“Azok pedig ezt mondták: „Barabbást.“
040	MAT	027	022	Pilátus ezt mondta nekik: „Mit cselekedjem hát Jézussal, akit Krisztusnak hívnak?“Mindnyájan ezt mondták: „Feszíttessék meg!“
040	MAT	027	023	A helytartó ezután ezt mondta: „Mert mi rosszat cselekedett?“Azok pedig még inkább kiáltoztak: „Feszíttessék meg!“
040	MAT	027	024	Pilátus pedig látva, hogy semmit sem használ, hanem még nagyobb háborúság támad, vizet hozatott, megmosta kezeit a sokaság előtt, és ezt mondta: „Ártatlan vagyok ennek az igaz embernek vérétől. Ti lássátok!“
040	MAT	027	025	Az egész nép ezt mondta: „Az ő vére mirajtunk és magzatainkon!“
040	MAT	027	026	Akkor elbocsátotta nekik Barabbást, Jézust pedig megostoroztatta, és kezükbe adta, hogy feszítsék meg.
040	MAT	027	027	Akkor a helytartó vitézei elvitték Jézust az őrházba, és odagyűjtötték hozzá az egész csapatot.
040	MAT	027	028	Levetkőztették, bíborpalástot adtak rá,
040	MAT	027	029	tövisből font koronát tettek fejére, és nádszálat a jobb kezébe, és térdet hajtva előtte csúfolták őt, ezt mondva: „Üdvözlégy, zsidóknak királya!“
040	MAT	027	030	Amikor megköpdösték őt, elvették tőle a nádszálat, és fejéhez verdesték.
040	MAT	027	031	Miután megcsúfolták, levették róla a palástot, maga ruháiba felöltöztették, és elvitték, hogy keresztre feszítsék őt.
040	MAT	027	032	Kifele menet pedig találkoztak egy cirénei emberrel, akit Simonnak hívtak, ezt kényszerítették, hogy vigye az ő keresztjét.
040	MAT	027	033	Amikor eljutottak arra a helyre, amit Golgotának, azaz Koponya-helynek neveztek,
040	MAT	027	034	méreggel kevert ecetet adtak neki inni. De amikor megízlelte azt, nem akart inni.
040	MAT	027	035	Miután pedig megfeszítették őt, elosztották ruháit, sorsot vetve, hogy beteljesedjék a próféta mondása: „Megosztoznak ruháimon, és köntösömre sorsot vetnek.“
040	MAT	027	036	Azután leültek ott, és őrizték őt.
040	MAT	027	037	Feje fölé illesztették elítélésének okát, ez volt odaírva: „Ez Jézus, a zsidók királya.“
040	MAT	027	038	Akkor megfeszítettek vele együtt két latrot is, egyiket jobb kéz felől, a másikat bal kéz felől.
040	MAT	027	039	Az arra menők pedig szidalmazták őt, fejüket csóválva,
040	MAT	027	040	és ezt mondták: „Te, aki lerontod a templomot, és harmadnapra felépíted, szabadítsd meg magadat; ha Isten Fia vagy, szállj le a keresztről!“
040	MAT	027	041	Hasonlóképpen csúfolódtak a főpapok az írástudókkal és vénekkel együtt, és ezt mondták:
040	MAT	027	042	„Másokat megtartott, magát nem tudja megtartani. Ha Izrael királya, szálljon le most a keresztről, és hiszünk neki.
040	MAT	027	043	Bízott az Istenben: mentse meg most őt, ha akarja; hiszen azt mondta: Isten Fia vagyok.“
040	MAT	027	044	Akiket vele együtt feszítettek meg, a latrok is ugyanazt hányták szemére.
040	MAT	027	045	Hat órától kezdve sötétség lett mind az egész földön, kilenc óráig.
040	MAT	027	046	Kilenc óra körül pedig hangosan kiáltott Jézus: „Éli, Éli! Lamá sabaktáni?“azaz: „Én Istenem, én Istenem! Miért hagytál el engemet?“
040	MAT	027	047	Némelyek pedig az ott állók közül, amint ezt hallották, ezt mondták: „Illést hívja.“
040	MAT	027	048	Egy közülük azonnal odafutott, fogott egy szivacsot, megtöltötte ecettel, és egy nádszálra tűzte, majd inni adott neki.
040	MAT	027	049	A többiek pedig ezt mondták: „Hagyd el, lássuk, eljön-e Illés, hogy megszabadítsa őt?“
040	MAT	027	050	Jézus pedig ismét hangosan felkiáltott, és kiadta lelkét.
040	MAT	027	051	És íme, a templom kárpitja felülről az aljáig kettéhasadt, a föld megrendült, és a kősziklák megrepedeztek.
040	MAT	027	052	A sírok megnyíltak, és sok elhunyt szentnek a teste feltámadt.
040	MAT	027	053	És kijöttek a sírokból, és Jézus feltámadása után bementek a szent városba, és sokaknak megjelentek.
040	MAT	027	054	A százados pedig és akik vele őrizték Jézust, látva a földrengést, és amik történtek, igen megrémültek, és ezt mondták: „Bizony Istennek Fia volt ez!“
040	MAT	027	055	Sok asszony volt ott, akik távolról szemlélődtek, akik Galileából követték Jézust, szolgálva neki.
040	MAT	027	056	Ezek közt volt a magdalai Mária és Mária, Jakab és József anyja és a Zebedeus fiainak anyja.
040	MAT	027	057	Amikor pedig beesteledett, eljött egy gazdag ember Arimátiából, név szerint József, aki maga is tanítványa volt Jézusnak.
040	MAT	027	058	Ez elment Pilátushoz, és elkérte Jézus testét. Akkor megparancsolta Pilátus, hogy adják át neki.
040	MAT	027	059	És magához vette József a testet, begöngyölte tiszta gyolcsba,
040	MAT	027	060	és elhelyezte a maga új sírjába, amelyet a sziklába vágatott. A sír szájára egy nagy követ hengerített, és elment.
040	MAT	027	061	Ott volt pedig a magdalai Mária és a másik Mária, akik a sírral szemben ültek.
040	MAT	027	062	Másnap pedig, amely péntek után következik, összegyűltek a főpapok és a farizeusok Pilátushoz,
040	MAT	027	063	és ezt mondták: „Uram, emlékszünk rá, hogy az a csaló még életében azt mondta: Harmadnapra föltámadok.
040	MAT	027	064	Parancsold meg ezért, hogy őrizzék a sírt harmadnapig, nehogy a tanítványai odamenve éjjel, ellopják őt, és azt mondják a népnek: Feltámadott a halálból. Ez az utolsó hitetés még gonoszabb lenne az elsőnél.“
040	MAT	027	065	Pilátus pedig ezt mondta nekik: „Van őrségetek, menjetek, őriztessétek, ahogyan tudjátok.“
040	MAT	027	066	Ők pedig elmentek, lepecsételték a követ, és az őrséggel őrizet alá helyezték a sírt.
040	MAT	028	001	A szombat végén, a hét első napjára virradóan kiment a magdalai Mária és a másik Mária, hogy megnézzék a sírt.
040	MAT	028	002	És íme, nagy földrengés támadt, mert az Úrnak angyala leszállt a mennyből, és odament, elhengerítette a követ a sír szájáról, és ráült arra.
040	MAT	028	003	Tekintete pedig olyan volt, mint a villámlás, és a ruhája fehér, mint a hó.
040	MAT	028	004	Az őrök pedig a tőle való féltükben megrettentek, és olyanokká lettek, mint a holtak.
040	MAT	028	005	Az angyal pedig megszólalt, és ezt mondta az asszonyoknak: „Ti ne féljetek; mert tudom, hogy a megfeszített Jézust keresitek.
040	MAT	028	006	Nincsen itt, mert feltámadott, amint megmondta. Gyertek, lássátok a helyet, ahol feküdt az Úr.
040	MAT	028	007	És menjetek gyorsan, mondjátok meg tanítványainak, hogy feltámadott a halálból, és íme, előttetek megy Galileába: ott meglátjátok őt. Íme, megmondtam nektek.“
040	MAT	028	008	És gyorsan eltávoztak a sírtól, félelemmel és nagy örömmel, futottak, hogy megmondják tanítványainak.
040	MAT	028	009	Amikor pedig mentek, hogy megmondják tanítványainak, íme, szembejött velük Jézus, s ezt mondta: „Legyetek üdvözölve!“Azok pedig odamentek hozzá, megragadták lábait, és leborultak előtte.
040	MAT	028	010	Akkor ezt mondta nekik Jézus: „Ne féljetek, menjetek el, mondjátok meg az én atyámfiainak, hogy menjenek Galileába, és ott meglátnak engem.“
040	MAT	028	011	Mialatt ők elmentek, íme, az őrségből bementek néhányan a városba, jelentettek a főpapoknak mindent, ami történt.
040	MAT	028	012	És összegyülekeztek a vénekkel együtt, tanácsot tartottak, és sok pénzt adtak a vitézeknek,
040	MAT	028	013	és ezt mondták: „Mondjátok, hogy az ő tanítványai odajöttek éjjel, és ellopták őt, amikor mi aludtunk.
040	MAT	028	014	És ha ez a helytartó fülébe jut, mi elhitetjük vele, és kimentünk titeket a bajból.“
040	MAT	028	015	Azok pedig fölvették a pénzt, úgy cselekedtek, amint megtanították őket. És elterjedt ez a hír a zsidók között mind a mai napig.
040	MAT	028	016	A tizenegy tanítvány pedig elment Galileába a hegyre, ahová Jézus rendelte őket.
040	MAT	028	017	Amikor meglátták őt, leborultak előtte, pedig némelyek kételkedtek.
040	MAT	028	018	És akkor odament hozzájuk Jézus, és így szólt: „Nékem adatott minden hatalom mennyen és földön.
040	MAT	028	019	Menjetek el azért, tegyetek tanítványokká minden népet, megkeresztelvén őket az Atyának, a Fiúnak és a Szentléleknek nevében,
040	MAT	028	020	tanítván őket, hogy megtartsák mindazt, amit én parancsoltam nektek; és íme, én veletek vagyok minden napon a világ végezetéig. Ámen!“
#
# BOOK	041	MAR	Mark	Márk
041	MAR	001	001	Jézus Krisztus, az Isten Fia evangéliumának kezdete,
041	MAR	001	002	amint meg van írva a prófétáknál: „Íme, elküldöm az én követemet a te orcád előtt, aki elkészíti az utadat előtted;
041	MAR	001	003	kiáltó szava szól a pusztában: Készítsétek az Úrnak útját, egyengessétek ösvényeit!“
041	MAR	001	004	János pedig előállt, és keresztelt a pusztában, prédikálva a megtérés keresztségét a bűnöknek bocsánatára.
041	MAR	001	005	És kiment hozzá Júdea egész tartománya és a jeruzsálembeliek is, és bűneikről vallást téve megkeresztelkedtek mindnyájan a Jordán vizében.
041	MAR	001	006	János pedig teveszőr ruhát és dereka körül bőrövet viselt, és sáskát és erdei mézet evett,
041	MAR	001	007	és ezt prédikálta: „Utánam jön, aki erősebb nálam, akinek nem vagyok méltó, hogy lehajolva sarujának szíját megoldjam.
041	MAR	001	008	Én vízzel kereszteltelek meg titeket, de ő Szentlélekkel keresztel meg titeket.“
041	MAR	001	009	Történt pedig azokban a napokban, hogy eljött Jézus a galileai Názáretből, és megkeresztelte őt János a Jordánban.
041	MAR	001	010	És amikor feljött a vízből, látta az eget megnyílni, és a Lelket, mint egy galambot őreá leszállani;
041	MAR	001	011	és szózat szólt az égből: „Te vagy az én szeretett Fiam, akiben én gyönyörködöm.“
041	MAR	001	012	A Lélek pedig azonnal elragadta őt a pusztába.
041	MAR	001	013	És negyven napig volt a pusztában, miközben kísértette a Sátán. Vadállatokkal volt együtt; és az angyalok szolgáltak neki.
041	MAR	001	014	Miután pedig Jánost tömlöcbe vetették, elment Jézus Galileába, és prédikálta az Isten országának evangéliumát, ezt mondván:
041	MAR	001	015	„Betelt az idő, és elközelített az Istennek országa: térjetek meg, és higgyetek az evangéliumban.“
041	MAR	001	016	Amikor pedig a Galileai-tenger mellett járt, látta Simont és az ő testvérét Andrást, amint a tengerbe hálót vetettek, mert halászok voltak;
041	MAR	001	017	és ezt mondta nekik Jézus: „Kövessetek engem, és én azt teszem, hogy embereket halásszatok.“
041	MAR	001	018	Erre azonnal elhagyva a hálóikat, követték őt.
041	MAR	001	019	És onnan egy kevéssé előbbre menve, látta Jakabot, a Zebedeus fiát és annak testvérét, Jánost, amint a hajóban azok is a hálókat kötözgették;
041	MAR	001	020	és azonnal elhívta őket. Ők pedig atyjukat, Zebedeust a napszámosokkal a hajóban hagyva, elmentek őutána.
041	MAR	001	021	Ezután bementek Kapernaumba. És mindjárt szombaton bement a zsinagógába, és tanított.
041	MAR	001	022	Elálmélkodtak a tanításán, mert úgy tanította őket, mint akinek hatalma van, és nem úgy, mint az írástudók.
041	MAR	001	023	Azok zsinagógájában pedig volt egy ember, akiben tisztátalan lélek volt, és így kiáltott fel:
041	MAR	001	024	„Ah! Mi dolgunk van nekünk veled, Názáreti Jézus? Azért jöttél-e, hogy elveszíts minket? Tudom, hogy ki vagy te: az Istennek Szentje.“
041	MAR	001	025	Jézus megdorgálta őt, és ezt mondta neki: „Némulj meg, és menj ki belőle!“
041	MAR	001	026	A tisztátalan lélek megszaggatta őt, és hangosan kiáltott, és kiment belőle.
041	MAR	001	027	Mindnyájan annyira elálmélkodtak, hogy egymás között ezt kérdezgették: „Mi ez? Micsoda új tudomány ez, hogy hatalommal parancsol a tisztátalan lelkeknek is, és azok engedelmeskednek neki?“
041	MAR	001	028	És azonnal az ő híre elterjedt Galilea egész környékén.
041	MAR	001	029	Ezután azonnal kimentek a zsinagógából, és Simon és András házához mentek Jakabbal és Jánossal együtt.
041	MAR	001	030	Simon anyósa pedig lázasan feküdt, és azonnal szóltak Jézusnak felőle.
041	MAR	001	031	És ő odamenve, megfogta a kezét, és fölemelte, úgyhogy a láz azonnal elhagyta őt, és szolgált nekik.
041	MAR	001	032	Estefelé pedig, amikor leszállt a nap, mind őhozzá vitték a betegeket és az ördöngösöket;
041	MAR	001	033	és az egész város összegyűlt az ajtó előtt.
041	MAR	001	034	És meggyógyított sokakat, akik különféle betegségekben sínylődtek; sok ördögöt kiűzött, és nem hagyta szólni az ördögöket, mivelhogy őt ismerték.
041	MAR	001	035	Kora reggel pedig, még szürkületkor, fölkelt, kiment, és elment egy puszta helyre, és ott imádkozott.
041	MAR	001	036	Simon pedig és a vele lévők utána siettek;
041	MAR	001	037	és amikor megtalálták őt, ezt mondták neki: „Mindenki téged keres.“
041	MAR	001	038	Ő pedig ezt mondta nekik: „Menjünk a közeli városokba, hogy ott is prédikáljak, mert azért jöttem.“
041	MAR	001	039	És prédikált a zsinagógákban, egész Galileában, és ördögöket űzött ki.
041	MAR	001	040	És jött hozzá egy bélpoklos, kérve és leborulva előtte, ezt mondta neki: „Ha akarod, megtisztíthatsz engem.“
041	MAR	001	041	Jézus pedig könyörületességre indulva, kezét kinyújtva megérintette őt, és mondta néki: „Akarom, tisztulj meg.“
041	MAR	001	042	És amint ezt mondta, azonnal eltávozott tőle a poklosság, és megtisztult.
041	MAR	001	043	És erősen megfenyegetve, azonnal elküldte őt,
041	MAR	001	044	és mondta néki: „Vigyázz, hogy senkinek semmit ne szólj, hanem eredj el, mutasd meg magadat a papnak, és vidd fel a te tisztulásodért, amit Mózes parancsolt, bizonyságul nékik!“
041	MAR	001	045	Az pedig kiment, és elkezdte mindenfelé beszélni, és terjeszteni az esetet, annyira, hogy nyilvánosan immár be sem mehetett Jézus a városba, hanem kinn a puszta helyeken volt, és oda mentek hozzá mindenfelől.
041	MAR	002	001	Napok múlva pedig ismét bement Kapernaumba, és elterjedt a híre, hogy otthon van.
041	MAR	002	002	Erre olyan sokan gyülekeztek össze, hogy még az ajtó előtt sem fértek el; ő pedig hirdette nekik az igét.
041	MAR	002	003	És odajöttek hozzá egy gutaütöttet hozva, akit négyen vittek.
041	MAR	002	004	Mivel a sokaság miatt nem férkőzhettek hozzá, megbontották annak a háznak fedelét, ahol ő volt, és rést törve, leeresztették az ágyat, amelyben a gutaütött feküdt.
041	MAR	002	005	Jézus pedig azoknak hitét látva, ezt mondta a gutaütöttnek: „Fiam, megbocsáttattak néked a te bűneid.“
041	MAR	002	006	Néhányan az írástudók közül ott ültek, és szívükben így okoskodtak:
041	MAR	002	007	„Hogyan lehet, hogy ez ilyen káromlásokat szól? Ki bocsáthatja meg a bűnöket, ha nem egyedül az Isten?“
041	MAR	002	008	És Jézus azonnal észrevette lelkével, hogy azok magukban így okoskodnak, és mondta nékik: „Miért gondoljátok ezeket a ti szívetekben?
041	MAR	002	009	Mi könnyebb, azt mondanom a gutaütöttnek: Megbocsáttattak néked a te bűneid, vagy ezt mondanom: Kelj fel, vedd fel a nyoszolyádat, és járj?
041	MAR	002	010	Hogy pedig megtudjátok, hogy az Emberfiának van hatalma e földön a bűnöket megbocsátani – ezt mondta a gutaütöttnek:
041	MAR	002	011	Mondom néked, kelj föl, vedd fel a nyoszolyádat, és eredj haza.“
041	MAR	002	012	Az pedig azonnal fölkelt és felvéve nyoszolyáját, kiment mindenkinek szeme láttára; úgyhogy mindenki elálmélkodott, és dicsőítette az Istent, ezt mondván: „Soha sem láttunk ilyet!“
041	MAR	002	013	És ismét kiment a tenger mellé, és az egész sokaság odament hozzá, és ő tanította őket.
041	MAR	002	014	És amikor továbbment, meglátta Lévit, az Alfeus fiát, aki a vámszedőhelyen ült, és mondta neki: „Kövess engem.“És ő felkelt, és követte őt.
041	MAR	002	015	És történt, hogy amikor Lévi házában asztalhoz ült, a vámszedők és bűnösök is sokan odaültek Jézussal és az ő tanítványaival, mivel sokan voltak, és követték őt.
041	MAR	002	016	És amikor látták az írástudók és a farizeusok, hogy együtt eszik a vámszedőkkel és bűnösökkel, mondták a tanítványainak, hogy a vámszedőkkel és a bűnösökkel eszik és iszik.
041	MAR	002	017	És amikor ezt hallotta Jézus, ezt mondta nékik: „Nem az egészségeseknek van szükségük orvosra, hanem a betegeknek; nem azért jöttem, hogy igazakat, hanem hogy bűnösöket hívjak megtérésre.“
041	MAR	002	018	János és a farizeusok tanítványai pedig böjtöltek. Odamentek Jézushoz, és ezt mondták neki: „Mi az oka annak, hogy Jánosnak és a farizeusoknak tanítványai böjtölnek, a te tanítványaid pedig nem böjtölnek?“
041	MAR	002	019	Jézus pedig ezt mondta nekik: „Böjtölhet-e a vőlegény násznépe, amíg velük van a vőlegény? Ameddig a vőlegény velük van, nem böjtölhetnek.
041	MAR	002	020	De jönnek majd napok, amikor elvétetik tőlük a vőlegény, és akkor böjtölni fognak azokon a napokon.
041	MAR	002	021	Senki sem varr új posztóból foltot régi ruhára, máskülönben ami azt kitoldaná, még kiszakít belőle, az új a régiből, és még nagyobb szakadás lesz.
041	MAR	002	022	És senki sem tölt új bort régi tömlőkbe, különben az új bor a tömlőket szétszakítja, a bor is kiömlik, a tömlők is elpusztulnak; hanem az új bort új tömlőkbe kell tölteni.“
041	MAR	002	023	És történt, hogy Jézus szombatnapon a vetések közt ment át, és az ő tanítványai mentükben a kalászokat kezdték tépni.
041	MAR	002	024	Ekkor a farizeusok ezt mondták neki: „Íme, miért művelik azt szombatnapon, amit nem szabad?“
041	MAR	002	025	Ő pedig ezt mondta nekik: „Soha sem olvastátok, mit művelt Dávid, amikor szükséget szenvedett, és megéhezett társaival együtt?
041	MAR	002	026	Hogyan ment be az Isten házába Abjátár főpap idején, és ette meg a szent kenyereket, amelyeket nem szabad megenni csak a papoknak; és adott a társainak is?“
041	MAR	002	027	És mondta nekik: „A szombat lett az emberért, nem az ember a szombatért.
041	MAR	002	028	Tehát az Emberfia a szombatnak is ura.“
041	MAR	003	001	És ismét bement a zsinagógába. Volt ott egy sorvadt kezű ember;
041	MAR	003	002	és lesték őt, hogy meggyógyítja-e szombatnapon, hogy megvádolhassák.
041	MAR	003	003	Akkor ezt mondta a megszáradt kezű embernek: „Állj elő középre.“
041	MAR	003	004	Azoknak pedig ezt mondta: „Szabad-e szombatnapon jót vagy rosszat tenni, lelket menteni vagy kioltani?“De azok hallgattak.
041	MAR	003	005	Ő pedig haragosan nézte őket, bánkódva szívük keménysége miatt; majd ezt mondta az embernek: „Nyújtsd ki a kezedet.“Erre kinyújtotta, és meggyógyult a keze, és ép lett, mint a másik.
041	MAR	003	006	Akkor a farizeusok kimenve, a Heródes-pártiakkal mindjárt tanácsot tartottak ellene, hogy elveszítsék őt.
041	MAR	003	007	Jézus pedig elment tanítványaival a tenger mellé, ahová nagy sokaság követte őt Galileából és Júdeából
041	MAR	003	008	Jeruzsálemből és Idumeából és a Jordánon túlról. A Tírusz és a Szidón környékiek is, amikor hallották, hogy miket tett, nagy sokasággal ment hozzá.
041	MAR	003	009	Jézus pedig mondta tanítványainak, hogy egy kis hajót tartsanak számára készen a sokaság miatt, hogy ne szorongassák őt.
041	MAR	003	010	Mert sokakat meggyógyított, úgyhogy akiknek valami bajuk volt, reá rohantak, hogy megérinthessék őt.
041	MAR	003	011	A tisztátalan lelkek is, amikor meglátták őt, leborultak előtte, és így kiáltottak: „Te vagy az Istennek a Fia.“
041	MAR	003	012	Ő pedig erősen megfenyegette őket, nehogy felfedjék kilétét.
041	MAR	003	013	Azután felment a hegyre, és magához szólította, akiket akart; és azok odamentek hozzá.
041	MAR	003	014	És kiválasztott tizenkettőt, hogy vele legyenek, és hogy kiküldje őket prédikálni,
041	MAR	003	015	és hatalmuk legyen a betegeket gyógyítani és az ördögöket kiűzni:
041	MAR	003	016	Simont, akinek a Péter nevet adta;
041	MAR	003	017	és Jakabot, a Zebedeus fiát és Jánost, a Jakab testvérét, és a Boanerges nevet adta nekik, amely azt jelenti: mennydörgés fiai;
041	MAR	003	018	továbbá Andrást és Fülöpöt, Bertalant és Mátét, Tamást és Jakabot, az Alfeus fiát, Taddeust és a kananeai Simont
041	MAR	003	019	és Iskáriótes Júdást, aki el is árulta őt.
041	MAR	003	020	Azután hazatértek. És ismét egybegyűlt a sokaság, annyira, hogy még enni sem tudtak emiatt.
041	MAR	003	021	Amint az övéi ezt meghallották, eljöttek, hogy megfogják, mert azt mondták, hogy magán kívül van.
041	MAR	003	022	Az írástudók pedig, akik Jeruzsálemből jöttek le, azt mondták, hogy Belzebub van vele, és az ördögök fejedelme által űzi ki az ördögöket.
041	MAR	003	023	Ő pedig magához hívta őket, és példázatokban mondta nekik: „Sátán hogyan tud Sátánt kiűzni?
041	MAR	003	024	És ha egy ország önmagával meghasonlik, nem maradhat meg az az ország.
041	MAR	003	025	És ha egy ház önmagával meghasonlik, nem maradhat meg az a ház.
041	MAR	003	026	És ha a Sátán önmaga ellen támadt, és meghasonlott, nem maradhat meg, hanem vége van.
041	MAR	003	027	Nem rabolhatja el senki az erősnek kincseit, bemenve annak házába, ha csak előbb az erőset meg nem kötözi, és azután rabolja ki annak házát.
041	MAR	003	028	Bizony mondom néktek, hogy minden bűn megbocsáttatik az emberek fiainak, még a káromlások is mind, amelyekkel káromlanak:
041	MAR	003	029	De aki a Szentlélek ellen szól káromlást, nem nyer bocsánatot soha, hanem örök kárhozatra méltó.“
041	MAR	003	030	Ugyanis ezt mondták: „Tisztátalan lélek van benne.“
041	MAR	003	031	Ekkor megérkeztek testvérei és az ő anyja, és kívül megállva, beküldtek hozzá, és hívatták őt.
041	MAR	003	032	Körülötte pedig sokaság ült, és mondták neki: „Íme, a te anyád és a te testvéreid odakint keresnek téged.“
041	MAR	003	033	Ő pedig ezt felelte nekik: „Ki az én anyám, vagy kik az én testvéreim?“
041	MAR	003	034	Azután végignézve köröskörül a körülötte ülőkön, ezt mondta: „Íme, az én anyám és az én testvéreim.
041	MAR	003	035	Mert aki az Isten akaratát cselekszi, az az én fivérem, nővérem és az én anyám.“
041	MAR	004	001	Ismét tanítani kezdett a tenger mellett. És nagy sokaság gyűlt őhozzá, úgyhogy ő a hajóba lépve, a tengeren tartózkodott; az egész sokaság pedig a tenger mellett a földön ült.
041	MAR	004	002	Sokat tanította őket példázatokban, és ezt mondta nékik tanításában:
041	MAR	004	003	„Halljátok: Íme, a magvető kiment vetni.
041	MAR	004	004	És történt vetés közben, hogy némely mag az út mellé esett, és eljöttek az égi madarak, és megették azt.
041	MAR	004	005	Némely pedig a köves helyre esett, ahol nem sok földje volt, és hamar kikelt, mivel nem volt mélyen a földben.
041	MAR	004	006	Mikor pedig fölkelt a nap, megégett, és mivel nem volt gyökere, elszáradt.
041	MAR	004	007	Némely pedig a tövisek közé esett, és a tövisek megnőttek, megfojtották azt, és így nem adott gyümölcsöt.
041	MAR	004	008	Némely pedig a jó földbe esett; és növekedő és bővölködő gyümölcsöt adott, és némely harmincannyit, némely hatvanannyit, némely pedig százannyit hozott.“
041	MAR	004	009	Majd ezt mondta nekik: „Akinek van füle a hallásra, hallja.“
041	MAR	004	010	Mikor pedig egyedül volt, megkérdezték őt a körülötte lévők a tizenkettővel együtt a példázat felől.
041	MAR	004	011	Ő pedig ezt mondta nekik: „Nektek megadatott, hogy az Isten országának titkát tudjátok, de a kívül levőknek minden példázatokban adatik;
041	MAR	004	012	hogy »nézvén nézzenek, és ne lássanak; és hallván halljanak, és ne értsenek, hogy soha meg ne térjenek, és bűneik meg ne bocsáttassanak.«“
041	MAR	004	013	És mondta nekik: „Nem értitek ezt a példázatot? Akkor hogyan értitek meg majd a többi példázatot?
041	MAR	004	014	A magvető az igét hinti.
041	MAR	004	015	Az útfélen valók pedig azok, akiknek hintik az igét, de mihelyt hallják, azonnal eljön a Sátán, és elragadja a szívükbe vetett igét.
041	MAR	004	016	És hasonlóképen a köves helyre vetettek azok, akik mihelyt hallják az igét, mindjárt örömmel fogadják,
041	MAR	004	017	de nincsen bennük gyökere, hanem ideig valók; azután ha nyomorúságot vagy háborúságot kell szenvedniük az ige miatt, azonnal megbotránkoznak.
041	MAR	004	018	A tövisek közé vetettek pedig azok, akik az igét hallják,
041	MAR	004	019	de a világi gondok, a gazdagság csalárdsága és egyéb dolgok megkívánása közbejönnek, elfojtják az igét, és gyümölcstelen lesz.
041	MAR	004	020	A jó földbe vetettek pedig azok, akik hallják az igét, befogadják, és gyümölcsöt teremnek, némely harmincannyit, némely hatvanannyit, némely százannyit.“
041	MAR	004	021	Ezután ezt mondta nékik: „Vajon azért veszik-e elő a gyertyát, hogy véka alá tegyék, vagy az ágy alá? Nem azért, hogy a gyertyatartóba tegyék?
041	MAR	004	022	Mert nincs semmi rejtett dolog, ami ki ne derülne, és semmi titok, ami nyilvánosságra ne kerülne.
041	MAR	004	023	Ha valakinek van füle a hallásra, hallja.“
041	MAR	004	024	Ezt is mondta nekik: „Megjegyezzétek, amit hallotok: Amilyen mértékkel mértek, olyannal mérnek nektek, sőt ráadást is adnak, akik halljátok.
041	MAR	004	025	Mert akinek van, annak adatik, és akinek nincs, attól az is elvétetik, amije van.“
041	MAR	004	026	És mondta Jézus: „Úgy van az Isten országa, mint amikor az ember beveti a magot a földbe,
041	MAR	004	027	azután alszik és fölkel, éjjel és nappal: a mag pedig kihajt és felnő, ő maga sem tudja, miképpen.
041	MAR	004	028	Mert magától terem a föld, először füvet, azután kalászt, azután teljes búzát a kalászban.
041	MAR	004	029	Mihelyt pedig a gabona arra való, azonnal sarlót ereszt reá, mert az aratás elérkezett.“
041	MAR	004	030	Majd ezt mondta: „Mihez hasonlítsuk az Isten országát? Vagy milyen példázatba foglaljuk azt?
041	MAR	004	031	A mustármaghoz, amely amikor a földbe elvetik, minden földi magnál kisebb,
041	MAR	004	032	és amikor elvetették, felnő, és minden veteménynél nagyobb lesz, és nagy ágakat hajt, úgyhogy árnyéka alatt fészket rakhatnak az égi madarak.“
041	MAR	004	033	És sok ilyen példázatban hirdette nékik az igét, úgy, amint megérthették.
041	MAR	004	034	Példázat nélkül pedig nem szólt nekik; maguk közt azonban a tanítványoknak mindent megmagyarázott.
041	MAR	004	035	Azután ezt mondta nékik ugyanazon a napon, amint este lett: „Menjünk át a túlsó partra.“
041	MAR	004	036	Elbocsátották tehát a sokaságot, elvitték őt, úgy, amint éppen a hajóban volt; de más hajók is voltak vele.
041	MAR	004	037	Akkor nagy szélvihar támadt, a hullámok pedig becsaptak a hajóba, annyira, hogy már-már megtelt.
041	MAR	004	038	Ő pedig a hajó hátulsó részében a vánkoson aludt. Ekkor fölkeltették őt, és ezt mondták néki: „Mester, nem törődsz vele, hogy elveszünk?“
041	MAR	004	039	És felkelve megdorgálta a szelet, és mondta a tengernek: „Hallgass, némulj el!“És elállt a szél, és nagy csendesség lett.
041	MAR	004	040	Akkor ezt mondta nekik: „Miért vagytok ilyen félénkek? Miért nincsen hitetek?“
041	MAR	004	041	És nagy félelem fogta el őket, és ezt mondták egymásnak: „Kicsoda hát ez, hogy mind a szél, mind a tenger engedelmeskedik néki?“
041	MAR	005	001	És elmentek a tenger túlsó partjára, a gadaraiak földjére.
041	MAR	005	002	És amint a hajóból kiszállt, azonnal elébe ment egy ember a sírboltokból, akiben tisztátalan lélek volt,
041	MAR	005	003	akinek lakása a sírboltokban volt, és már láncokkal sem bírta őt senki megkötözni.
041	MAR	005	004	Mert már sokszor megkötözték őt béklyókkal és láncokkal, de ő a láncokat szétszaggatta, és a béklyókat összetörte, és senki sem tudta őt megfékezni.
041	MAR	005	005	Éjjel és nappal mindig a hegyeken és a sírboltokban volt, kiáltozott, és magát kövekkel vagdosta.
041	MAR	005	006	Mikor pedig Jézust távolról meglátta, odafutott, és elébe borult,
041	MAR	005	007	és fennhangon kiáltva mondta: „Mi közöm nekem hozzád, Jézus, a magasságos Istennek Fia? Az Istenre kényszerítelek, ne kínozz engem.“
041	MAR	005	008	(Ugyanis Jézus ezt mondta neki: „Eredj ki, tisztátalan lélek, ebből az emberből.“)
041	MAR	005	009	És ezt kérdezte tőle: „Mi a neved?“Az így felelt: „Légió a nevem, mert sokan vagyunk.“
041	MAR	005	010	És igen kérte őt, hogy ne küldje el őket arról a vidékről.
041	MAR	005	011	Ott a hegynél pedig volt egy nagy disznónyáj, amely legelt.
041	MAR	005	012	És az ördögök kérték őt mindnyájan, ezt mondva: „Küldj minket a disznókba, hogy azokba menjünk be.“
041	MAR	005	013	És Jézus azonnal megengedte nekik. A tisztátalan lelkek pedig kijöttek, bementek a disznókba, és a nyáj a meredekről, mintegy kétezren, a tengerbe rohant, és belefulladt a tengerbe.
041	MAR	005	014	Akik pedig őrizték a disznókat, elfutottak, és hírt vittek a városba és a falvakba. Erre kimentek az emberek, hogy lássák, mi az, ami történt.
041	MAR	005	015	És odamentek Jézushoz, és látták, hogy az ördöngös, akiben a légió volt, ott ül, fel van öltözködve, és eszénél van, és félelem fogta el őket.
041	MAR	005	016	Akik pedig látták, elbeszélték nekik, hogy mi történt az ördöngössel és a disznókkal.
041	MAR	005	017	És kezdték kérni őt, hogy távozzék el az ő határukból.
041	MAR	005	018	Mikor pedig a hajóba beszállott, a volt ördöngös kérte őt, hogy vele maradhasson.
041	MAR	005	019	De Jézus nem engedte meg neki, hanem ezt mondta: „Eredj haza a tieidhez, és vidd hírül nékik, mily nagy dolgot cselekedett veled az Úr, és mint könyörült rajtad.“
041	MAR	005	020	El is ment, és hirdetni kezdte a Tízvárosban, mily nagy dolgot cselekedett vele Jézus; és mindnyájan csodálkoztak.
041	MAR	005	021	Amikor Jézus ismét átkelt a hajón a túlsó partra, nagy sokaság gyűlt hozzá; és ő a tenger mellett maradt.
041	MAR	005	022	Íme, eljött a zsinagógai elöljárók egyike, név szerint Jairus, aki meglátva őt, lábai elé borult,
041	MAR	005	023	és esedezve kérte: „Az én leánykám halálán van, jöjj, tedd reá kezedet, hogy meggyógyuljon és éljen.“
041	MAR	005	024	El is ment vele, és nagy sokaság követte őt, és ott tolongott körülötte.
041	MAR	005	025	Egy asszony pedig, aki tizenkét év óta vérfolyásos volt,
041	MAR	005	026	és sok orvostól sokat szenvedett, és minden vagyonát magára költötte, és semmit sem javult, sőt inkább még rosszabbul lett;
041	MAR	005	027	amikor Jézus felől hallott, a sokaságban hátulról kerülve, megérintette annak ruháját
041	MAR	005	028	mert ezt mondta: „Ha csak ruháit érinthetem is meg, meggyógyulok.“
041	MAR	005	029	És vérének forrása azonnal kiszáradt, és megérezte testében, hogy kigyógyult bajából.
041	MAR	005	030	Jézus pedig azonnal észrevette magán, hogy isteni erő áradott ki belőle, megfordult a sokaságban, és ezt mondta: „Kicsoda érintette meg az én ruháimat?“
041	MAR	005	031	És mondták neki az ő tanítványai: „Látod, hogy a sokaság szorít össze téged, és azt kérdezed: Kicsoda érintett meg engem?“
041	MAR	005	032	És körülnézett, hogy lássa azt, aki ezt cselekedte.
041	MAR	005	033	Az asszony pedig tudva, hogy mi történt vele, félve és remegve ment oda, és elé borult, és elmondott neki mindent igazán.
041	MAR	005	034	Ő pedig ezt mondta neki: „Leányom, a te hited megtartott téged. Eredj el békével, és gyógyulj meg a te bajodból.“
041	MAR	005	035	Még beszélt Jézus, amikor odajöttek a zsinagóga elöljárójától, ezt mondván: „Leányod meghalt; miért fárasztod tovább a Mestert?“
041	MAR	005	036	Jézus pedig, amint hallotta, a beszédet, amit mondtak, azonnal mondta a zsinagógai elöljárónak: „Ne félj, csak higgy!“
041	MAR	005	037	És senkinek sem engedte, hogy vele menjen, csak Péternek, Jakabnak és Jánosnak, a Jakab testvérének.
041	MAR	005	038	És odament a zsinagógai elöljáró házához, és látta a zűrzavart, a sok siránkozót és jajgatót,
041	MAR	005	039	és bemenve, ezt mondta nekik: „Miért zavarogtok és sírtok? A gyermek nem halt meg, hanem alszik.“
041	MAR	005	040	Erre kinevették őt. Ő pedig mindenkit kiküldve, maga mellé vette a gyermeknek atyját, anyját és a vele levőket, és bement oda, ahol a gyermek feküdt.
041	MAR	005	041	Majd megfogva a gyermeknek kezét, ezt mondta neki: „Talitha, kúmi!“– ami megmagyarázva azt jelenti: „Leányka, néked mondom, kelj föl!“
041	MAR	005	042	És a leányka azonnal fölkelt és járt, mert tizenkét esztendős volt. Azok pedig nagy csodálkozással elámultak.
041	MAR	005	043	Ő pedig erősen megparancsolta nekik, hogy ezt senki meg ne tudja. És mondta, hogy adjanak enni neki.
041	MAR	006	001	Akkor Jézus elment onnan, és a hazájába ment, és követték őt a tanítványai.
041	MAR	006	002	És amint eljött a szombat, tanítani kezdett a zsinagógában. Sokan, akik őt hallották, elálmélkodtak, ezt mondván: „Honnan veszi ezeket? És milyen bölcsesség az, ami neki adatott, hogy ilyen csodák is történnek általa?
041	MAR	006	003	Talán nem ez az ácsmester, Máriának fia, Jakabnak, Józsefnek, Júdásnak és Simonnak testvére? És nincsenek-e itt közöttünk az ő nőtestvérei is?“És megbotránkoztak őbenne.
041	MAR	006	004	Jézus pedig ezt mondta nekik: „A prófétának csak a maga hazájában, a rokonai között és a saját házában nincs tisztessége.“
041	MAR	006	005	Nem is tehetett ott semmi csodát, csak néhány beteget gyógyított meg, rájuk téve kezeit.
041	MAR	006	006	És csodálkozott azoknak hitetlenségén. Aztán körbejárta a falvakat, és tanított.
041	MAR	006	007	Majd magához szólította a tizenkettőt, és kezdte őket kiküldeni kettesével, és hatalmat adott nekik a tisztátalan lelkeken,
041	MAR	006	008	és megparancsolta nekik, hogy az útra semmit ne vigyenek egy boton kívül, se táskát, se kenyeret, se pénzt az övükben;
041	MAR	006	009	hanem kössenek sarut, de két ruhát ne öltsenek magukra.
041	MAR	006	010	És ezt mondta nekik: „Ahol valamelyik házba bementek, maradjatok ott mindaddig, amíg tovább nem mentek onnan.
041	MAR	006	011	Akik pedig nem fogadnak be titeket, és nem is hallgatnak rátok, onnan kimenve, verjétek le a port is lábaitokról, bizonyságul ellenük. Bizony mondom néktek: Sodomának vagy Gomorának tűrhetőbb lesz a dolga az ítélet napján, mint annak a városnak.“
041	MAR	006	012	Elmentek tehát, és prédikálták, hogy térjenek meg;
041	MAR	006	013	és sok ördögöt űztek ki, és olajjal sok beteget megkentek és meggyógyítottak.
041	MAR	006	014	És meghallotta ezeket Heródes király (mert közismert lett az ő neve), és ezt mondta: „Keresztelő János támadt fel a halálból, és azért működnek benne ezek az erők.“
041	MAR	006	015	Némelyek azt mondták, hogy Illés ő; mások meg azt mondták, hogy próféta, vagy olyan, mint egy a próféták közül.
041	MAR	006	016	Heródes pedig mikor meghallotta ezeket, ezt mondta: „Akinek én fejét vétettem, az a János ez; ő támadt fel a halálból.“
041	MAR	006	017	Mert maga Heródes fogatta el és vettette börtönbe Jánost, Heródiás miatt, Fülöpnek, az ő testvérének felesége kedvéért, mivelhogy azt vette feleségül.
041	MAR	006	018	Mert János azt mondta Heródesnek: „Nem szabad neked a testvéred feleségével élned.“
041	MAR	006	019	Heródiás pedig ólálkodott utána, és meg akarta őt ölni, de nem tehette,
041	MAR	006	020	mert Heródes félt Jánostól, mert igaz és szent embernek ismerte, és oltalmába vette őt; és ráhallgatva, sok dologban követte, és örömest hallgatta őt.
041	MAR	006	021	De egy alkalmas nap jöttével, mikor Heródes születése ünnepén nagyjainak, vezéreinek és Galilea előkelő embereinek lakomát adott,
041	MAR	006	022	ennek a Heródiásnak a leánya bement és táncolt. Megtetszett Heródesnek és a vendégeknek. A király ezt mondta a leánynak: „Kérj tőlem, amit akarsz, és megadom neked.“
041	MAR	006	023	És megesküdött neki: „Bármit kérsz tőlem, megadom neked, még ha országom felét is.“
041	MAR	006	024	Ő pedig kiment és megkérdezte anyjától: „Mit kérjek?“Az pedig ezt mondta: „A Keresztelő János fejét.“
041	MAR	006	025	És a királyhoz nagy sietve azonnal bement, és kérte őt: „Akarom, hogy mindjárt add ide nékem Keresztelő János fejét egy tálon.“
041	MAR	006	026	A király pedig, noha igen megszomorodott, esküje és a vendégek miatt nem akarta őt elutasítani.
041	MAR	006	027	És azonnal hóhért küldött a király, és megparancsolta, hogy hozzák el annak fejét.
041	MAR	006	028	Az pedig elment, és fejét vette neki a börtönben, és elhozta a fejét egy tálon, és odaadta a leánynak; a leány pedig az anyjának adta oda.
041	MAR	006	029	A tanítványai pedig, amikor ezt meghallották, eljöttek, és elvitték a testét, és sírba helyezték.
041	MAR	006	030	Az apostolok visszatértek Jézushoz, és elbeszéltek neki mindent, azt is, amiket cselekedtek, azt is, amiket tanítottak.
041	MAR	006	031	Ő pedig mondta nekik: „Gyertek velem, csupán ti magatok, valamilyen puszta helyre, és pihenjetek meg egy kevéssé.“Mert sokan voltak a járókelők, és még evésre sem volt alkalmas idejük.
041	MAR	006	032	És elmentek hajón egy puszta helyre, csupán ő maguk.
041	MAR	006	033	A sokaság pedig meglátta őket, amint mentek, és sokan felismerték őt; és minden városból egybefutottak oda, és megelőzték őket, és odagyülekeztek hozzá.
041	MAR	006	034	És kimenve Jézus, nagy sokaságot látott, és megszánta őket, mert olyanok voltak, mint a pásztor nélkül való juhok. És kezdte őket sok mindenre tanítani.
041	MAR	006	035	Mikor pedig immár az idő későre járt, hozzámenve a tanítványai, ezt mondták: „Puszta ez a hely, és immár az idő későre jár:
041	MAR	006	036	Bocsásd el őket, hogy elmenve a környező majorokba és falvakba, vegyenek maguknak kenyeret; mert nincs mit enniük.“
041	MAR	006	037	Ő pedig azt felelte nekik: „Adjatok nekik ti enni.“Mire ők ezt mondták neki: „Elmenjünk és vegyünk kétszáz pénz árú kenyeret, hogy enni adjunk nékik?“
041	MAR	006	038	Ő pedig ezt mondta nekik: „Hány kenyeretek van? Menjetek és nézzétek meg.“Amikor megtudták, ezt mondták: „Öt, és két halunk.“
041	MAR	006	039	Ekkor megparancsolta nekik, hogy ültessenek le mindenkit csoportonként a zöld pázsitra.
041	MAR	006	040	Letelepedtek tehát szakaszonként, százasával és ötvenesével.
041	MAR	006	041	Ő pedig vette az öt kenyeret és a két halat, és az égre tekintve, hálákat adott, és megszegte a kenyereket, és adta tanítványainak, hogy tegyék azok elé; és a két halat is elosztotta mindnyájuk között.
041	MAR	006	042	Mindnyájan ettek, és jóllaktak;
041	MAR	006	043	és felszedték a kenyérből és a halakból a maradékot, tizenkét tele kosárral.
041	MAR	006	044	Akik pedig a kenyerekből ettek, mintegy ötezren voltak férfiak.
041	MAR	006	045	Ekkor azonnal arra kényszerítette tanítványait, hogy szálljanak hajóba, és menjenek át előre a túlsó partra Betsaida felé, amíg ő a sokaságot elbocsátja.
041	MAR	006	046	Miután pedig elbocsátotta őket, fölment a hegyre imádkozni.
041	MAR	006	047	Mikor beesteledett, a hajó a tenger közepén volt, ő pedig egymaga a szárazon.
041	MAR	006	048	És látta őket, amint az evezéssel vesződnek, mert a szél velük szembe fújt; és az éj negyedik szakában hozzájuk ment a tengeren járva, és el akart haladni mellettük.
041	MAR	006	049	Azok pedig látva őt a tengeren járni, kísértetnek vélték, és felkiáltottak;
041	MAR	006	050	mert mindnyájan látták őt, és megrémültek. De ő azonnal megszólította őket, és mondta nekik: „Bízzatok, én vagyok, ne féljetek.“
041	MAR	006	051	Ekkor beszállt hozzájuk a hajóba, és elállt a szél, ők pedig szerfölött álmélkodtak és csodálkoztak magukban,
041	MAR	006	052	mert nem okultak a kenyerekből, mivel a szívük meg volt keményedve.
041	MAR	006	053	Ezután átkelve a túlsó partra, eljutottak Genezáret földjére, és kikötöttek.
041	MAR	006	054	De mihelyt kiszálltak a hajóból, azonnal megismerték őt,
041	MAR	006	055	és befutva az egész környéket, kezdték a betegeket az ágyakon ide-oda hordozni, amerre hallották, hogy ő ott van.
041	MAR	006	056	És ahová csak bement, falvakba, városokba vagy majorokba, a betegeket letették a piacokon, és kérték őt, hogy legalább a ruhája szegélyét érinthessék, és valahányan csak megérintették, meggyógyultak.
041	MAR	007	001	És köréje gyűltek a farizeusok, és némelyek az írástudók közül, akik Jeruzsálemből jöttek.
041	MAR	007	002	És látva, hogy az ő tanítványai közül némelyek közönséges, azaz mosdatlan kézzel esznek kenyeret, panaszkodtak miatta.
041	MAR	007	003	Mert a farizeusok és a zsidók mind, a régiek rendelését követve, nem esznek, míg kezüket erősen meg nem megmossák;
041	MAR	007	004	és piacról jőve sem esznek, ha meg nem mosakodnak; és sok más egyéb is van, aminek megtartását átvették, mint poharaknak, korsóknak, rézedényeknek és nyoszolyáknak megmosását.
041	MAR	007	005	Azután megkérdezték őt a farizeusok és az írástudók: „Mi az oka, hogy a te tanítványaid nem járnak a régiek rendelése szerint, hanem mosdatlan kézzel esznek kenyeret?“
041	MAR	007	006	Ő pedig ezt felelte nekik: „Találóan jövendölt felőletek, képmutatók felől Ézsaiás próféta, amint meg van írva: »Ez a nép ajkaival tisztel engem, a szívük pedig távol van tőlem.
041	MAR	007	007	Pedig hiába tisztelnek engem, ha olyan tudományokat tanítanak, amelyek embereknek parancsolatai.«
041	MAR	007	008	Mert az Isten parancsolatát elhagyva, az emberek rendelését tartjátok meg, korsóknak és poharaknak mosását; és sok egyéb efféléket is cselekesztek.“
041	MAR	007	009	És ezt mondta nekik: „Az Isten parancsolatát szépen félreteszitek azért, hogy a magatok rendelését tartsátok meg.
041	MAR	007	010	Mert Mózes azt mondta: »Tiszteld atyádat és anyádat«, és »aki atyját vagy anyját szidalmazza, halállal haljon meg.«
041	MAR	007	011	Ti pedig azt mondjátok: Ha valaki ezt mondja atyjának vagy anyjának: Korbán, vagyis templomi ajándék az, amivel megsegíthetnélek,
041	MAR	007	012	akkor már nem engeditek, hogy az atyjával vagy anyjával valami jót tegyen,
041	MAR	007	013	és így eltörlitek az Isten beszédét a ti rendelésetekkel, amelyet rendeltetek; és sok effélét is cselekesztek.“
041	MAR	007	014	És magához szólítva az egész sokaságot, ezt mondta nekik: „Hallgassatok reám mindnyájan, és értsétek meg:
041	MAR	007	015	Nincs semmi ami az emberen kívül van, és belébemenve, megfertőzhetné őt, hanem amik belőle kijönnek, azok fertőzik meg az embert.
041	MAR	007	016	Ha valakinek van füle a hallásra, hallja.“
041	MAR	007	017	És mikor a sokaság közül bement a házba, megkérdezték őt tanítványai a példázat felől.
041	MAR	007	018	És ezt mondta nekik: „Ti is ennyire tudatlanok vagytok? Nem értitek, hogy ami kívülről megy az emberbe, semmi sem fertőzheti meg őt?
041	MAR	007	019	Mert nem a szívébe megy be, hanem a gyomrába, és az árnyékszékbe kerül.“Így nyilvánított Jézus tisztának minden eledelt.
041	MAR	007	020	És ezt mondta: „Amik belőle kijönnek, azok fertőzik meg az embert.
041	MAR	007	021	Mert onnan belülről, az emberek szívéből származnak a gonosz gondolatok, házasságtörések, paráznaságok, gyilkosságok,
041	MAR	007	022	lopások, telhetetlenségek, gonoszságok, álnokság, szemérmetlenség, gonosz szem, káromlás, kevélység, bolondság:
041	MAR	007	023	Mindezek a gonoszságok belülről jönnek ki, és megfertőzik az embert.“
041	MAR	007	024	És onnan fölkelve, elment Tírusz és Szidón határaiba; és bement egy házba, mert nem akarta, hogy valaki észrevegye. De nem titkolhatta el magát.
041	MAR	007	025	Mert egy asszony, akinek leányában tisztátalan lélek volt, hallott felőle, eljött, és lábaihoz borult.
041	MAR	007	026	Ez az asszony pedig pogány volt, sziroföníciai származású, és kérte őt, hogy űzze ki a leányából az ördögöt.
041	MAR	007	027	Jézus pedig ezt mondta neki: „Engedd, hogy először a gyermekek lakjanak jól. Mert nem jó a gyermekek kenyerét elvenni és az ebeknek vetni.“
041	MAR	007	028	Az pedig így felelt neki: „Úgy van, Uram, de hiszen az ebek is esznek az asztal alatt a gyermekek morzsáiból.“
041	MAR	007	029	Erre ezt mondta neki: „Ezért a beszédért eredj el, az ördög kiment a leányodból.“
041	MAR	007	030	És hazamenve, úgy találta, hogy az ördög már kiment belőle, a leány pedig az ágyon feküdt.
041	MAR	007	031	Aztán ismét kimenve Tírusz és Szidón határaiból, a Galileai-tengerhez ment, a Tízváros határain át.
041	MAR	007	032	És hoztak hozzá egy nehezen beszélő siketet, és kérték őt, hogy tegye reá kezét.
041	MAR	007	033	Ő pedig, mikor kivitte azt egymagában a sokaságból, ujját fülébe dugta, és ujjára köpve megérintette a nyelvét,
041	MAR	007	034	föltekintett az égre, fohászkodott, és ezt mondta neki: „Effata“, azaz: „nyílj meg!“
041	MAR	007	035	És azonnal megnyíltak fülei, és nyelvének kötele is megoldódott, és helyesen beszélt.
041	MAR	007	036	És megparancsolta nekik, hogy senkinek se mondják el; de mennél inkább tiltotta, annál inkább híresztelték,
041	MAR	007	037	és szerfelett álmélkodtak, és ezt mondták: „Mindent jól cselekedett; a siketeket is hallókká teszi, a némákat is beszélőkké.“
041	MAR	008	001	Azokban a napokban, mivel ismét fölötte nagy volt a sokaság, és nem volt mit enniük, magához szólította Jézus a tanítványait, és mondta nekik:
041	MAR	008	002	„Szánakozom e sokaságon, mert immár harmadik napja, hogy velem vannak, és nincs mit enniük;
041	MAR	008	003	és ha éhen bocsátom haza őket, kidőlnek az úton, mert némelyek közülük messziről jöttek.“
041	MAR	008	004	A tanítványai pedig ezt felelték neki: „Honnan laktathatná jól ezeket valaki kenyérrel itt e pusztában?“
041	MAR	008	005	És megkérdezte őket: „Hány kenyeretek van?“Azok pedig mondták: „Hét.“
041	MAR	008	006	Akkor megparancsolta a sokaságnak, hogy telepedjenek le a földre. És vette a hét kenyeret, és hálákat adva, megszegte, és adta az ő tanítványainak, hogy tegyék eléjük. És a sokaság elé tették.
041	MAR	008	007	Volt egy kevés haluk is. És hálákat adva azt mondta, hogy tegyék eléjük azokat is.
041	MAR	008	008	Ettek azért, és jóllaktak; és fölszedték a maradék darabokat, hét kosárral.
041	MAR	008	009	Akik pedig ettek mintegy négyezren voltak. Ezután elbocsátotta őket.
041	MAR	008	010	És azonnal hajóba szállt tanítványaival, és elment Dalmanuta vidékére.
041	MAR	008	011	Kijöttek hozzá a farizeusok, és kezdték őt faggatni, mennyei jelt kívánva tőle, hogy kísértsék őt.
041	MAR	008	012	Ő pedig lelkében felfohászkodva, ezt mondta: „Miért kíván jelt ez a nemzetség? Bizony mondom nektek: Nem adatik jel ennek a nemzetségnek.“
041	MAR	008	013	És otthagyva őket, ismét hajóba szállt, és a túlsó partra ment. Őrizkedjetek a farizeusok kovászától és a Heródes kovászától!
041	MAR	008	014	De elfelejtettek kenyeret vinni, és egy kenyérnél nem volt velük több a hajóban.
041	MAR	008	015	És Jézus figyelmeztette őket, mondván: „Vigyázzatok, őrizkedjetek a farizeusok kovászától és a Heródes kovászától!“
041	MAR	008	016	Ekkor egymás között tanakodtak, hogy nincs kenyerünk.
041	MAR	008	017	Jézus pedig észrevette ezt, és mondta nekik: „Miért tanakodtok, hogy nincsen kenyeretek? Még most sem látjátok be és nem értitek? Mégis kemény a szívetek?
041	MAR	008	018	Van szemetek, és nem láttok, és van fületek, és nem hallotok? Nem emlékeztek
041	MAR	008	019	mikor az öt kenyeret megszegtem az ötezernek, hány kosarat hoztatok el darabokkal tele?“Mondták neki: „Tizenkettőt.“
041	MAR	008	020	„Amikor pedig a hetet a négyezernek, hány kosarat hoztatok el darabokkal tele?“Azok pedig mondták: „Hetet.“
041	MAR	008	021	És mondta nekik Jézus: „Hogy nem értitek hát?“
041	MAR	008	022	Azután Betsaidába ment, és egy vakot vittek hozzá, és kérték őt, hogy érintse meg.
041	MAR	008	023	Ő pedig megfogta a vaknak kezét, kivezette őt a falun kívül, és a szemeibe köpve és kezeit reátéve, megkérdezte őt, vajon lát-e valamit.
041	MAR	008	024	Az pedig föltekintve mondta: „Látom az embereket, mint valami járkáló fákat.“
041	MAR	008	025	Azután kezeit ismét rátette annak szemeire, ő pedig feltekintett vele, és meggyógyult, és messze és világosan látott mindent.
041	MAR	008	026	És hazaküldte, mondván: „Se a faluba be ne menj, se senkinek el ne mondd a faluban.“
041	MAR	008	027	És elment Jézus tanítványaival együtt Cézárea Filippi falvaiba. Útközben megkérdezte tanítványaitól: „Kinek mondanak engem az emberek?“
041	MAR	008	028	Ők pedig így feleltek: „Keresztelő Jánosnak, némelyek Illésnek, ismét némelyek pedig egynek a próféták közül.“
041	MAR	008	029	Ő pedig ezt kérdezte tőlük: „Hát ti kinek mondtok engem?“Péter így felelt neki: „Te vagy a Krisztus.“
041	MAR	008	030	És rájuk parancsolt, hogy senkinek se szóljanak felőle.
041	MAR	008	031	És tanítani kezdte őket, hogy az Emberfiának sokat kell szenvednie, megvettetnie a vénektől, a főpapoktól és az írástudóktól, és megöletnie, és harmadnapra fel kell támadnia.
041	MAR	008	032	És ezt nyíltan mondta. Péter pedig magához vonva őt, dorgálni kezdte.
041	MAR	008	033	Ő azonban megfordulva tanítványaira tekintett, megfeddte Pétert, és ezt mondta: „Távozz tőlem, Sátán, mert nem az Isten dolgaira, hanem az emberi dolgokra gondolsz.“
041	MAR	008	034	A sokaságot pedig az ő tanítványaival együtt magához szólítva, ezt mondta nekik: „Ha valaki énutánam akar jönni, tagadja meg magát, vegye fel az ő keresztjét, és kövessen engem.
041	MAR	008	035	Mert aki meg akarja tartani az ő életét, elveszti azt, aki pedig elveszti az ő életét énérettem és az evangéliumért, az megtalálja azt.
041	MAR	008	036	Mert mit használ az embernek, ha az egész világot megnyeri, lelkében pedig kárt vall?
041	MAR	008	037	Avagy mit adhat az ember váltságul az ő lelkéért?
041	MAR	008	038	Mert aki szégyell engem és az én beszédeimet e parázna és bűnös nemzetség között, az Emberfia is szégyellni fogja azt, mikor eljön az ő Atyja dicsőségében a szent angyalokkal.“
041	MAR	009	001	Azután mondta nékik: „Bizony mondom néktek, hogy vannak némelyek az itt állók között, a kik nem kóstolnak addig halált, amíg meg nem látják, hogy az Isten országa eljött hatalommal.“
041	MAR	009	002	És hat nap múlva magához vette Jézus Pétert, Jakabot és Jánost, és felvitte csupán őket magukban egy magas hegyre. És elváltozott előttük.
041	MAR	009	003	Ruhája fényes lett, és olyan fehér, mint a hó, amihez hasonlót a ruhafestő e földön nem fehéríthet.
041	MAR	009	004	És megjelent nekik Mózes Illéssel együtt, és beszéltek Jézussal.
041	MAR	009	005	Péter pedig megszólalt, és ezt mondta Jézusnak: „Mester, jó nékünk itt lenni, csináljunk azért három hajlékot, neked egyet, Mózesnek is egyet, Illésnek is egyet.“
041	MAR	009	006	De nem tudta mit beszél, mivel megrémültek,
041	MAR	009	007	és felhő támadt, mely beárnyékolta őket, és a felhőből szózat jött: „Ez az én szeretett Fiam, őt hallgassátok.“
041	MAR	009	008	És mikor nagyon hirtelen körültekintettek, senkit sem láttak maguk körül, egyedül Jézust.
041	MAR	009	009	Mikor pedig a hegyről leszálltak, megparancsolta nékik, hogy senkinek se beszéljék el, amit láttak, csak amikor az Emberfia a halálból feltámad.
041	MAR	009	010	És ezt a parancsot megtartották magukban, tanakodva egymás között: mit jelent a halálból feltámadni?
041	MAR	009	011	És megkérdezték tőle: „Miért mondják az írástudók, hogy előbb Illésnek kell eljönnie?“
041	MAR	009	012	Ő pedig ezt felelte nekik: „Illés ugyan előbb eljön, és helyreállít mindent; de hogyan van az Emberfiáról megírva, hogy sokat kell szenvednie és megvettetnie?
041	MAR	009	013	De mondom nektek, hogy Illés is eljött, és azt cselekedték vele, amit akartak, amint meg van írva róla.“
041	MAR	009	014	Amikor a tanítványokhoz odament, nagy sokaságot látott körülöttük, és írástudókat, akik azokkal vitatkoztak.
041	MAR	009	015	Amikor az egész sokaság meglátta őt, azonnal elálmélkodott, és hozzásietve köszöntötte őt.
041	MAR	009	016	Ő pedig megkérdezte az írástudókat: „Miről vitatkoztok ezekkel?“
041	MAR	009	017	A sokaságból valaki így felelt neki: „Mester, idehoztam hozzád a fiamat, akiben néma lélek van.
041	MAR	009	018	És amikor csak megragadja, szaggatja őt, ő pedig tajtékzik, fogát csikorgatja, és megmerevedik. Mondtam hát tanítványaidnak, hogy űzzék ki azt, de nem tudták.“
041	MAR	009	019	Ő pedig így felelt neki: „Ó, hitetlen nemzetség, meddig leszek még veletek? Meddig szenvedlek még titeket? Hozzátok őt hozzám.“
041	MAR	009	020	És odavitték hozzá, és mihelyt meglátta őt, a lélek azonnal megrázta azt, és leesve a földre, tajtékozott és fetrengett.
041	MAR	009	021	És megkérdezte az atyját: „Mennyi ideje, hogy ez van rajta?“Az pedig mondta: „Gyermeksége óta.
041	MAR	009	022	És gyakran vetette tűzbe is, vízbe is, hogy elveszítse őt, de ha valamit tehetsz, légy segítségül nekünk, megkönyörülvén rajtunk.“
041	MAR	009	023	Jézus pedig ezt mondta neki: „Ha hiheted azt, minden lehetséges a hívőnek.“
041	MAR	009	024	A gyermek atyja pedig azonnal kiáltott, és könnyhullatással mondta: „Hiszek, Uram! Légy segítségül az én hitetlenségemnek.“
041	MAR	009	025	Jézus pedig mikor látta, hogy a sokaság még inkább összetódul, megdorgálta a tisztátalan lelket, ezt mondva neki: „Te néma és siket lélek, én parancsolom neked, menj ki belőle, és többé belé ne menj!“
041	MAR	009	026	És kiáltás és erős szaggatás között kiment belőle. A fiú pedig olyan lett, mint egy halott, annyira, hogy sokan azt mondták, hogy meghalt.
041	MAR	009	027	Jézus pedig megfogta a kezét, fölemelte, és az fölkelt.
041	MAR	009	028	Mikor pedig bement a házba, tanítványai megkérdezték őt külön: „Mi miért nem űzhettük ki azt?“
041	MAR	009	029	Ő pedig ezt mondta nekik: „Ez a fajta semmivel sem űzhető ki, csupán könyörgéssel és böjtöléssel.“
041	MAR	009	030	És onnan kimenve, Galileán mentek át, és nem akarták, hogy valaki megtudja.
041	MAR	009	031	Mert tanította tanítványait, és ezt mondta nekik: „Az Emberfia az emberek kezébe adatik, és megölik őt, de ha megölték, harmadnapra föltámad.“
041	MAR	009	032	De ők nem értették ezt a beszédet, és féltek megkérdezni őt.
041	MAR	009	033	És elment Kapernaumba. És odahaza megkérdezték őket: „Miről vitatkoztatok egymással az úton?“
041	MAR	009	034	De ők hallgattak, mert egymás között azon vitatkoztak az úton, hogy ki a nagyobb.
041	MAR	009	035	És leülve Jézus, odaszólította a tizenkettőt, és mondta nékik: „Ha valaki első akar lenni, legyen mindenki között utolsó, és mindenkinek szolgája.“
041	MAR	009	036	És kézenfogva egy gyermeket, közéjük állította, ölébe vette, és azt mondta nekik:
041	MAR	009	037	„Aki az ilyen gyermekek közül egyet befogad az én nevemben, engem fogad be, és aki engem befogad, nem engem fogad be, hanem azt, aki engem elküldött.“
041	MAR	009	038	János pedig így felelt neki: „Mester, láttunk valakit, aki a te neveddel ördögöket űz, aki nem követ minket, és eltiltottuk őt, mivel nem követ minket.“
041	MAR	009	039	Jézus pedig ezt mondta: „Ne tiltsátok el őt, mert senki sincs, aki csodát tesz az én nevemben, és ugyanakkor gonoszul szólhatna felőlem.
041	MAR	009	040	Mert aki nincs ellenünk, mellettünk van.
041	MAR	009	041	Aki inni ad egy pohár vizet az én nevemben, mivel a Krisztuséi vagytok, bizony mondom néktek, el nem veszti a jutalmát.
041	MAR	009	042	„Aki pedig megbotránkoztat egyet ama kicsinyek közül, akik én bennem hisznek, jobb annak, ha malomkövet kötnek a nyakára, és a tengerbe vetik.
041	MAR	009	043	És ha megbotránkoztat téged a te kezed, vágd le, mert jobb neked csonkán bemenned az életre, mint két kézzel menned a gyehennára, az olthatatlan tűzre,
041	MAR	009	044	ahol férgük nem pusztul el, és tüzük nem alszik el.
041	MAR	009	045	És ha a te lábad botránkoztat meg téged, vágd le azt, mert jobb neked sántán bemenned az életre, mint két lábbal vettetned a gyehennára, az olthatatlan tűzre,
041	MAR	009	046	ahol férgük nem pusztul el, és tüzük nem alszik el.
041	MAR	009	047	És ha a te szemed botránkoztat meg téged, vájd ki azt, mert jobb neked félszemmel bemenned az Isten országába, mint két szemmel vettetned a tüzes gyehennára,
041	MAR	009	048	ahol férgük nem pusztul el, és tüzük nem alszik el.
041	MAR	009	049	„Mert mindenki tűzzel sózatik meg, és minden áldozat sóval sózatik meg.
041	MAR	009	050	Jó a só, de ha a só ízét veszti, mivel adtok ízt neki? Legyen bennetek só, és legyetek békében egymással.“
041	MAR	010	001	Jézus onnan felkelve Júdea határaiba ment, a Jordánon túlra; és ismét sokaság gyülekezett hozzá; ő pedig szokása szerint ismét tanította őket.
041	MAR	010	002	A farizeusok hozzámenve megkérdezték tőle, hogy szabad-e férjnek feleségét elbocsátani: ezzel kísértették Jézust.
041	MAR	010	003	Ő pedig ezt felelve, mondta nekik: „Mit parancsolt nektek Mózes?“
041	MAR	010	004	Ők pedig ezt mondták: „Mózes megengedte, hogy válólevelet írjunk, és elváljunk.“
041	MAR	010	005	Jézus ezt felelte nékik: „A szívetek keménysége miatt írta nektek ezt a parancsolatot;
041	MAR	010	006	de a teremtés kezdete óta »férfiúvá és asszonnyá« teremtette az embert az Isten.
041	MAR	010	007	»Ezért elhagyja az ember az ő atyját és anyját; és ragaszkodik a feleségéhez,
041	MAR	010	008	és lesznek ketten egy testté«, úgyhogy többé már nem két, hanem egy test.
041	MAR	010	009	Amit tehát az Isten egybeszerkesztett, ember el ne válassza.“
041	MAR	010	010	És odahaza tanítványai ismét megkérdezték őt erről.
041	MAR	010	011	Ő pedig ezt mondta nekik: „Aki elbocsátja feleségét, és mást vesz el, házasságtörést követ el az ellen.
041	MAR	010	012	Ha pedig a feleség hagyja el a férjét, és mással kel egybe, házasságtörést követ el.“
041	MAR	010	013	Ekkor kisgyermekeket vittek hozzá, hogy érintse meg őket, a tanítványok azonban megfeddték azokat, akik hozták.
041	MAR	010	014	Jézus pedig ezt látva, haragra gerjedt, és mondta nékik: „Engedjétek hozzám jönni a kisgyermekeket, és ne tiltsátok el őket, mert ilyeneké az Istennek országa.
041	MAR	010	015	Bizony mondom néktek: Aki nem úgy fogadja az Isten országát, mint egy kisgyermek, semmiképpen sem megy be abba.“
041	MAR	010	016	Aztán ölébe vette őket, és kezét rájuk téve, megáldotta őket.
041	MAR	010	017	Amikor útnak indult, odafutott hozzá egy ember, és letérdelve előtte, kérdezte őt: „Jó Mester, mit cselekedjem, hogy az örök életet elnyerhessem?“
041	MAR	010	018	Jézus pedig mondta neki: „Miért mondasz engem jónak? Senki sem jó, csak egy, az Isten.
041	MAR	010	019	A parancsolatokat tudod: »Ne paráználkodjál; ne ölj; ne lopj; hamis tanúbizonyságot ne tégy, kárt ne tégy; tiszteld atyádat és anyádat.«“
041	MAR	010	020	Az pedig ezt mondta neki: „Mester, mindezeket megtartottam ifjúságomtól fogva.“
041	MAR	010	021	Jézus pedig rátekintett, és megkedvelte őt, és mondta néki: „Egy fogyatékosságod van: eredj el, add el minden vagyonodat, és add a szegényeknek, és kincsed lesz a mennyben; aztán jöjj, és kövess engem, felvéve a keresztet.“
041	MAR	010	022	Az pedig elszomorodva e beszéden, elment búsan, mert sok jószága volt.
041	MAR	010	023	Jézus pedig körültekintve, mondta tanítványainak: „Milyen nehezen mennek be az Isten országába, akiknek gazdagságuk van!“
041	MAR	010	024	A tanítványok pedig elálmélkodtak az ő beszédén, de Jézus ismét mondta nékik: „Gyermekeim, milyen nehéz azoknak, akik a gazdagságban bíznak, az Isten országába bemenni!
041	MAR	010	025	Könnyebb a tevének a tű fokán átmenni, mint a gazdagnak az Isten országába bejutni.“
041	MAR	010	026	Azok pedig még inkább elálmélkodtak, ezt mondva maguk között: „Kicsoda üdvözülhet tehát?“
041	MAR	010	027	Jézus pedig rájuk tekintve, ezt mondta: „Az embereknek lehetetlen, de nem az Istennek, mert az Istennek minden lehetséges.“
041	MAR	010	028	Péter ezt kezdte mondani neki: „Íme, mi elhagytunk mindent, és követtünk téged.“
041	MAR	010	029	Jézus pedig így felelt: „Bizony mondom néktek, senki sincs, aki elhagyta házát vagy testvéreit, atyját vagy anyját, feleségét vagy gyermekeit, vagy szántóföldjeit énérettem és az evangéliumért,
041	MAR	010	030	és százannyit ne kapna most ebben az időben, házakat, testvéreket, anyákat, gyermekeket és szántóföldeket, üldözésekkel együtt, a jövendő világon pedig örök életet.
041	MAR	010	031	Sok elsőkből pedig utolsó lesz, és sok utolsóból első.“
041	MAR	010	032	Mikor pedig a Jeruzsálembe vezető úton mentek fel, és előttük ment Jézus, ők álmélkodtak, és követve őt, féltek. Ekkor a tizenkettőt ismét maga mellé vette, és azokról a dolgokról kezdett nekik szólni, amelyek majd vele történnek,
041	MAR	010	033	ezt mondván: „Íme, felmegyünk Jeruzsálembe, és az Emberfia átadatik a főpapoknak és az írástudóknak, és halálra ítélik, és a pogányok kezébe adják,
041	MAR	010	034	megcsúfolják és megostorozzák, megköpdösik és megölik, de harmadnapon feltámad.“
041	MAR	010	035	Odamentek hozzá Jakab és János, a Zebedeus fiai, és ezt mondták neki: „Mester, szeretnénk, hogy amire kérünk, tedd meg nékünk.“
041	MAR	010	036	Ő pedig ezt kérdezte tőlük: „Mit kívántok, hogy tegyek veletek?“
041	MAR	010	037	Azok pedig ezt mondták neki: „Add meg nekünk, hogy egyikünk jobb kezed felől, másikunk pedig bal kezed felől üljön a te dicsőségedben.“
041	MAR	010	038	Jézus pedig ezt mondta nekik: „Nem tudjátok, mit kértek. Megihatjátok-e azt a poharat, amelyet én megiszom, és megkeresztelkedhettek-e azzal a keresztséggel, amellyel én megkeresztelkedem?“
041	MAR	010	039	Azok pedig ezt mondták neki: „Megtehetjük.“Jézus pedig ezt mondta nekik: „A poharat ugyan, amelyből én iszom, megisszátok, és a keresztséggel, amellyel én megkeresztelkedem, megkeresztelkedtek,
041	MAR	010	040	de az én jobb és bal kezem felől való ülést nem az én dolgom megadni, hanem azoké lesz az, akiknek elkészíttetett.“
041	MAR	010	041	Amikor ezt a tíz tanítvány meghallotta, haragudni kezdtek Jakabra és Jánosra.
041	MAR	010	042	Jézus pedig magához szólítva őket, ezt mondta nekik: „Tudjátok, hogy azok, akiket a pogányok között fejedelmeknek tartanak, uralkodnak felettük, és nagyjaik hatalmaskodnak rajtuk.
041	MAR	010	043	De nem így lesz közöttetek, hanem, aki nagy akar lenni közöttetek, az legyen a ti szolgátok,
041	MAR	010	044	és aki közületek első akar lenni, mindenkinek szolgája legyen.
041	MAR	010	045	Mert az Emberfia sem azért jött, hogy néki szolgáljanak, hanem hogy ő szolgáljon, és adja az ő életét váltságul sokakért.“
041	MAR	010	046	Azután Jerikóba érkeztek, és amikor ő, tanítványai és nagy sokaság Jerikóból mentek ki, a vak Bartimeus, Timeus fia ott ült az úton, és koldult.
041	MAR	010	047	Amikor meghallotta, hogy a Názáreti Jézus az, így kiáltott fel: „Jézus, Dávidnak Fia, könyörülj rajtam!“
041	MAR	010	048	Sokan megfedték őt, hogy hallgasson, de ő annál jobban kiáltotta: „Dávidnak Fia, könyörülj rajtam!“
041	MAR	010	049	Akkor Jézus megállt, és azt mondta, hogy hívják oda. És odahívták a vakot, ezt mondva neki: „Bízzál és kelj föl! Hív téged!“
041	MAR	010	050	Az pedig felső ruháját ledobta, felkelt, és odament Jézushoz.
041	MAR	010	051	Jézus pedig megkérdezte tőle: „Mit akarsz, hogy cselekedjem veled?“A vak pedig mondta neki: „Mester, hogy lássak.“
041	MAR	010	052	Jézus pedig mondta neki: „Eredj el, a te hited megtartott téged.“És azonnal megjött a szeme világa, és követte Jézust az úton.
041	MAR	011	001	Amikor Jeruzsálemhez közeledtek, Betfagé és Betánia felé, az Olajfák hegyénél elküldött tanítványai közül kettőt,
041	MAR	011	002	és ezt mondta nekik: „Eredjetek abba a faluba, amely előttetek van, és amikor abba bejuttok, azonnal találtok egy szamárcsikót megkötve, amelyen ember nem ült még soha; oldjátok el és hozzátok ide.
041	MAR	011	003	Ha valaki pedig megkérdezi tőletek: Miért teszitek ezt? Mondjátok: Az Úrnak van szüksége rá. Erre azonnal elengedi.“
041	MAR	011	004	Elmentek tehát, és megtalálták a megkötött szamárcsikót, az ajtón kívül a kettős útnál, és eloldották azt.
041	MAR	011	005	Az ott állók közül pedig némelyek ezt mondták nekik: „Mit műveltek, hogy eloldjátok a szamárcsikót?“
041	MAR	011	006	Ők pedig úgy feleltek nekik, amint Jézus megparancsolta. Erre elengedték őket.
041	MAR	011	007	Odavitték a szamárcsikót Jézushoz, rátették felsőruháikat, ő pedig felült rá.
041	MAR	011	008	Sokan pedig felsőruháikat az útra terítették, mások pedig ágakat vagdostak a fákról, és az útra szórták.
041	MAR	011	009	Akik pedig előtte mentek, és akik követték, ezt kiáltották: „Hozsánna! Áldott, aki jön az Úrnak nevében!
041	MAR	011	010	Áldott a mi Atyánknak, Dávidnak országa, amely az Úrnak nevében jön! Hozsánna a magasságban!“
041	MAR	011	011	És bement Jézus Jeruzsálembe és a templomba, mindenhol körülnézett, és mivel az idő már későre járt, kiment Betániába a tizenkettővel.
041	MAR	011	012	Másnap, mikor Betániából kimentek, megéheztek,
041	MAR	011	013	és messziről meglátva egy fügefát, amelynek levelei voltak, odament, hátha talál valamit rajta. De odaérve, egyebet, mint levelet, nem talált rajta, mert nem volt fügeérés ideje.
041	MAR	011	014	Akkor Jézus megszólalt, és ezt mondta a fügefának: „Soha többé ne egyék rólad gyümölcsöt senki.“A tanítványai is hallották ezt.
041	MAR	011	015	Azután Jeruzsálembe érkeztek. Bemenve a templomba, Jézus kezdte kiűzni azokat, akik a templomban árultak és vásároltak, a pénzváltók asztalait és a galambárusok székeit pedig felborította,
041	MAR	011	016	és nem engedte, hogy valaki edényt vigyen a templomon keresztül.
041	MAR	011	017	Azután így tanította őket: „Nincs-e megírva: »Az én házamat imádság házának nevezik minden nép között«? Ti pedig rablók barlangjává tettétek azt.“
041	MAR	011	018	És meghallották az írástudók és a főpapok, és azon tanakodtak, hogy hogyan veszíthetnék el őt. Mert féltek tőle, mivel az egész sokaság álmélkodott az ő tanításán.
041	MAR	011	019	Amikor azután beesteledett, kiment a városból.
041	MAR	011	020	Reggel pedig, amikor elmentek a fügefa mellett, látták, hogy az gyökerestől kiszáradt.
041	MAR	011	021	Péter visszaemlékezve, ezt mondta neki: „Mester, nézd, a fügefa, amelyet megátkoztál, kiszáradt.“
041	MAR	011	022	És Jézus ezt felelte nekik: „Legyen hitetek Istenben.
041	MAR	011	023	Mert bizony mondom néktek, ha valaki azt mondja ennek a hegynek: Kelj fel, és ugorjál a tengerbe, és szívében nem kételkedik, hanem hiszi, hogy amit mond, megtörténik, meglesz, amit mondott.
041	MAR	011	024	Ezért mondom nektek: Amit könyörgésetekben kértek, higgyétek, hogy mindazt megkapjátok, és meg is adatik néktek.
041	MAR	011	025	És amikor imádkozva megálltok, bocsássátok meg, ha valaki ellen valami panaszotok van, hogy a ti mennyei Atyátok is megbocsássa nektek vétkeiteket.
041	MAR	011	026	Ha pedig ti nem bocsátotok meg, a ti mennyei Atyátok sem bocsátja meg a ti vétkeiteket.“
041	MAR	011	027	Ismét elmentek Jeruzsálembe. Amikor pedig Jézus a templomban körüljárt, odamentek hozzá a főpapok, az írástudók és a vének.
041	MAR	011	028	És mondták neki: „Milyen hatalommal cselekszed ezeket, és ki adta neked a hatalmat arra, hogy ezeket cselekedd?“
041	MAR	011	029	Jézus pedig ezt mondta nekik: „Én is kérdezek egy dolgot tőletek, feleljetek meg nekem, és megmondom nektek, hogy miféle hatalomnál fogva cselekszem ezeket.
041	MAR	011	030	A János keresztsége mennyből való volt-e vagy emberektől? Erre feleljetek nekem.“
041	MAR	011	031	Azok pedig tanakodtak maguk között, ezt mondván: „Ha azt mondjuk: a mennyből, azt fogja mondani: Akkor miért nem hittetek neki?
041	MAR	011	032	Mondjuk talán azt: az emberektől?“De féltek a néptől, mert mindenki azt tartotta Jánosról, hogy valóban próféta volt.
041	MAR	011	033	Ezért így feleltek Jézusnak: „Nem tudjuk.“Jézus is válaszolt nekik: „Én sem mondom meg nektek, miféle hatalomnál fogva cselekszem ezeket.“
041	MAR	012	001	Ezután példázatokban kezdett beszélni hozzájuk: „Egy ember szőlőt ültetett, körülvette gyepűvel, és sajtót ásott, és tornyot épített, és kiadta munkásoknak, és elutazott.
041	MAR	012	002	Amikor eljött az ideje, szolgát küldött a munkásokhoz, hogy kapjon a munkásoktól a szőlő gyümölcséből.
041	MAR	012	003	Azok azonban megfogták, megverték, és üresen küldték vissza.
041	MAR	012	004	És ismét küldött hozzájuk egy másik szolgát, akit meg kővel dobáltak meg, fejét betörték, és gyalázattal illetve visszaküldték.
041	MAR	012	005	Ismét küldött egy másikat, de azt megölték, és még sok más szolgát is, akik közül némelyeket megvertek, némelyeket pedig megöltek.
041	MAR	012	006	Mivel pedig még egyvalakije, egyetlen szeretett fia is volt, utoljára azt is elküldte hozzájuk, ezt mondván: A fiamat meg fogják becsülni.
041	MAR	012	007	A munkások azonban ezt mondák maguk között: Ez az örökös, gyertek, öljük meg, és mienk lesz az örökség.
041	MAR	012	008	És megfogták, megölték, és a szőlőn kívülre dobták.
041	MAR	012	009	Mit cselekszik hát a szőlőnek ura? Eljön, és elveszti a munkásokat, és a szőlőt másoknak adja.
041	MAR	012	010	Ezt az Írást sem olvastátok: »Amelyik követ az építők megvetettek, az lett a szegletkővé.
041	MAR	012	011	Az Úrtól lett ez, és csodálatos a mi szemeink előtt«?“
041	MAR	012	012	És igyekeztek őt elfogni, de féltek a sokaságtól, mert tudták, hogy a példázatot ellenük mondta. Ezért otthagyták őt, és tovább mentek onnan.
041	MAR	012	013	Elküldtek hozzá néhányat a farizeusok és a Heródes-pártiak közül, hogy szavaival fogják meg.
041	MAR	012	014	Azok pedig odamenve, ezt mondták neki: „Mester, tudjuk hogy igaz vagy, és nem tartasz senkitől, mert nem az emberek személyére tekintesz, hanem az igazság szerint tanítod az Isten útját. Szabad-e a császárnak adót fizetni vagy nem? Fizessünk vagy ne fizessünk?“
041	MAR	012	015	Ő pedig ismerve képmutatásukat, ezt mondta nekik: „Miért kísértetek engem? Hozzatok nekem egy pénzt, hadd lássam.“
041	MAR	012	016	Azok pedig hoztak, és Jézus megkérdezte tőlük: „Kié ez a kép és a felirat?“Azok pedig ezt felelték: „A császáré.“
041	MAR	012	017	Ekkor Jézus ezt mondta nékik: „Adjátok meg a császárnak, ami a császáré, és az Istennek, ami az Istené.“És elálmélkodtak rajta.
041	MAR	012	018	Ezután szadduceusok jöttek hozzá, akik azt mondják, hogy nincsen feltámadás, és megkérdezték tőle:
041	MAR	012	019	„Mester, Mózes azt írta nekünk, hogy »ha valakinek testvére meghalt, és feleséget hagyott hátra, gyermekeket pedig nem hagyott, akkor a feleségét vegye el az ő testvére, és támasszon utódot a testvérének.«
041	MAR	012	020	Volt tehát hét fiútestvér. Az első feleséget vett, de meghalt, és nem hagyott utódot.
041	MAR	012	021	A második is elvette az asszonyt, de meghalt, és utódot ő sem hagyott. Hasonlóképpen a harmadik is,
041	MAR	012	022	és mind a hét elvette, és utódot nem hagytak. Legutoljára meghalt az asszony is.
041	MAR	012	023	A feltámadáskor tehát, mikor feltámadnak, melyiküknek lesz a felesége? Mert mind a hétnek a felesége volt.“
041	MAR	012	024	Jézus pedig így felelt nekik: „Vagy nem azért tévelyegtek-e, mert nem ismeritek az Írásokat, sem az Istennek hatalmát?
041	MAR	012	025	Mert amikor a halálból feltámadnak, sem nem házasodnak, sem férjhez nem mennek, hanem olyanok lesznek, mint az angyalok a mennyekben.
041	MAR	012	026	A halottakról pedig, hogy feltámadnak, nem olvastátok-e a Mózes könyvében, a csipkebokornál, hogy hogyan szólott neki az Isten, ezt mondván: »Én vagyok Ábrahám Istene, Izsák Istene és Jákób Istene«?
041	MAR	012	027	Az Isten nem holtaknak, hanem élőknek Istene. Ti tehát igen tévelyegtek.“
041	MAR	012	028	Akkor odament hozzá egy az írástudók közül, aki az ő vitatkozásukat hallotta, és tudva, hogy jól megfelelt nekik, megkérdezte tőle: „Melyik az első az összes parancsolat közül?“
041	MAR	012	029	Jézus ezt felelt neki: „Minden parancsolat közül az első: »Halljad, Izrael, az Úr, a mi Istenünk az egyetlen Úr.
041	MAR	012	030	Szeressed azért az Urat, a te Istenedet teljes szívedből, teljes lelkedből, teljes elmédből és teljes erődből. Ez az első parancsolat.«
041	MAR	012	031	A második pedig hasonlít ehhez: »Szeresd felebarátodat, mint magadat.« Nincs más ezeknél nagyobb parancsolat.“
041	MAR	012	032	Akkor mondta neki az írástudó: „Jól van, Mester, helyesen mondod, hogy egy Isten van, és nincsen kívüle más,
041	MAR	012	033	és szeretni őt teljes szívből, teljes elméből, teljes lélekből és teljes erőből és szeretni az ember felebarátját, mint önmagát, többet ér minden égőáldozatnál és véres áldozatnál.“
041	MAR	012	034	Jézus pedig látva, hogy bölcsen felelt, ezt mondta neki: „Nem vagy messze az Isten országától.“És többé senki sem merte őt megkérdezni.
041	MAR	012	035	Amint Jézus a templomban tanított, ezt kérdezte: „Hogyan mondhatják az írástudók, hogy a Krisztus Dávidnak Fia?
041	MAR	012	036	Hiszen Dávid maga mondta a Szentlélek által: »Mondta az Úr az én Uramnak: ülj az én jobb kezem felől, amíg lábaid alá nem vetem ellenségeidet zsámolyul.«
041	MAR	012	037	Tehát maga Dávid nevezi őt »Urának«, hogyan lehet akkor a Fia?“És a nagy sokaság örömmel hallgatta.
041	MAR	012	038	Jézus pedig ezt mondta nekik tanításában: „Őrizkedjetek az írástudóktól, akik örömest járnak hosszú köntösökben, és szeretik, ha a piacokon köszöntik őket.
041	MAR	012	039	És szeretik a gyülekezetekben az első helyeket és a lakomákon a főhelyeket.
041	MAR	012	040	Az özvegyeknek házát fölemésztik, és színlelésből hosszan imádkoznak: ezek súlyosabb ítélet alá esnek.“
041	MAR	012	041	Ezután leült Jézus a templompersellyel átellenben, és nézte, hogy a sokaság miként dob pénzt a perselybe. Sok gazdag pedig sokat dobott abba.
041	MAR	012	042	Egy szegény özvegyasszony is odajött, két fillért, azaz egynegyed pénzt dobott bele.
041	MAR	012	043	Akkor odaszólította tanítványait, és ezt mondta nekik: „Bizony mondom néktek, hogy ez a szegény özvegyasszony többet dobott mindenkinél, akik a perselybe dobtak.
041	MAR	012	044	Mert azok mindnyájan a fölöslegükből dobtak, ő pedig a szegénységéből, amije csak volt, mind bedobta, az egész vagyonát.“
041	MAR	013	001	Amikor Jézus a templomból kiment, tanítványai közül az egyik ezt mondta neki: „Mester, nézd, milyen kövek, és milyen épületek!“
041	MAR	013	002	Jézus pedig ezt felelte neki: „Látod ezeket a nagy épületeket? Nem marad kő kövön, amelyet le nem rombolnak.“
041	MAR	013	003	Mikor pedig az Olajfák hegyén ült, a templommal átellenben, maguk között megkérdezte tőle Péter, Jakab, János és András:
041	MAR	013	004	„Mondd meg nékünk, mikor történnek meg ezek, és mi lesz a jel, amikor mindezek beteljesednek?“
041	MAR	013	005	Jézus pedig felelt nekik, és ezt kezdte mondani: „Vigyázzatok, hogy valaki meg ne tévesszen titeket.
041	MAR	013	006	Mert sokan jönnek majd az én nevemben, akik azt mondják: Én vagyok – és sokakat megtévesztenek.
041	MAR	013	007	Mikor pedig hallani fogtok háborúkról, és háborúk híreiről, meg ne rémüljetek, mert ezeknek meg kell lenniük, de ez még nem a vég.
041	MAR	013	008	Mert nemzet nemzet ellen, és ország ország ellen támad, lesznek földindulások mindenfelé, és lesznek éhségek és háborúságok.
041	MAR	013	009	Nyomorúságok kezdetei ezek. Ti pedig vigyázzatok magatokra, mert törvényszékeknek adnak át titeket, a gyülekezetekben vernek meg, helytartók és királyok elé állítanak énértem, bizonyságul nekik.
041	MAR	013	010	De előbb hirdetni kell az evangéliumot minden pogány között.
041	MAR	013	011	Mikor pedig elfogva visznek, hogy átadjanak titeket, ne aggodalmaskodjatok előre, hogy mit szóljatok, és ne gondolkodjatok, hanem ami adatik nektek abban az órában, azt szóljátok, mert nem ti vagytok, akik szóltok, hanem a Szentlélek.
041	MAR	013	012	Akkor pedig testvér testvérét, atya gyermekét fogja halálra adni; gyermekek támadnak szülők ellen, és megöletik őket.
041	MAR	013	013	És gyűlöletesek lesztek mindenki előtt az én nevemért, de aki mindvégig kitart, az üdvözül.
041	MAR	013	014	Mikor pedig meglátjátok a »pusztító utálatosságot« – amelyről Dániel próféta szólt – ott állni, ahol nem kellene (aki olvassa, értse meg!), akkor akik Júdeában lesznek, fussanak a hegyekre,
041	MAR	013	015	a háztetőn levő pedig le ne szálljon a házba, se be ne menjen, hogy házából valamit kivigyen;
041	MAR	013	016	és a mezőn levő haza ne térjen, hogy ruháját elvigye.
041	MAR	013	017	Jaj pedig a terhes és a szoptató asszonyoknak azokban a napokban.
041	MAR	013	018	Imádkozzatok pedig, hogy a ti futástok ne télen legyen.
041	MAR	013	019	Mert azok a napok olyan nyomorúságosak lesznek, amilyenek a világ kezdete óta, amelyet Isten teremtett, mind ez ideig nem voltak, és nem is lesznek.
041	MAR	013	020	És ha az Úr meg nem rövidítette volna azokat a napokat, egyetlen test sem menekülne meg, de a választottakért, akiket kiválasztott, megrövidítette azokat a napokat.
041	MAR	013	021	„Ha pedig akkor ezt mondja nektek valaki: Íme, itt a Krisztus, vagy: Íme, amott, ne higgyétek.
041	MAR	013	022	Mert hamis Krisztusok és hamis próféták támadnak, jeleket és csodákat tesznek, hogy megtévesszék, ha lehet, még a választottakat is.
041	MAR	013	023	Ti pedig vigyázzatok, íme, előre megmondtam nektek mindent!
041	MAR	013	024	De azokban a napokban, azután a nyomorúság után, »a nap elsötétedik, és a hold nem fénylik,
041	MAR	013	025	és az ég csillagai lehullanak, és az egekben levő hatalmasságok megrendülnek.«
041	MAR	013	026	Akkor meglátják az Emberfiát eljönni felhőkön, nagy hatalommal és dicsőséggel.
041	MAR	013	027	És akkor elküldi az angyalait, és egybegyűjti választottait a világ négy tája felől, a föld végső határától az ég végső határáig.
041	MAR	013	028	A fügefáról vegyétek pedig a példát. Amikor ága már zsendül, és levelet hajt, tudjátok, hogy közel van a nyár.
041	MAR	013	029	Azonképpen ti is, mikor látjátok, hogy ezek meglesznek, tudjátok meg, hogy közel van ő, az ajtó előtt.
041	MAR	013	030	Bizony mondom néktek, hogy el nem múlik ez a nemzetség, amíg meg nem lesznek mindezek.
041	MAR	013	031	Az ég és a föld elmúlnak, de az én beszédeim soha el nem múlnak.
041	MAR	013	032	Arról a napról és óráról pedig senki semmit sem tud, sem az égben az angyalok, sem a Fiú, hanem csak az Atya.
041	MAR	013	033	Figyeljetek, vigyázzatok és imádkozzatok, mert nem tudjátok, mikor jön el az az idő!
041	MAR	013	034	Úgy, mint az az ember, aki messze útra kelve, házát elhagyva, szolgáit felhatalmazva, kinek-kinek a maga dolgát megszabva, az ajtónállónak is megparancsolta, hogy vigyázzon.
041	MAR	013	035	Vigyázzatok azért, mert nem tudjátok, mikor érkezik meg a háznak ura, este-e vagy éjfélkor, vagy kakasszókor, vagy reggel.
041	MAR	013	036	Nehogy, ha hirtelen megérkezik, alva találjon titeket.
041	MAR	013	037	Amiket pedig nektek mondok, mindenkinek mondom: Vigyázzatok!“
041	MAR	014	001	Két nap múlva pedig húsvét volt, és a kovásztalan kenyerek ünnepe. A főpapok és az írástudók azon tanakodtak, hogy csalárdsággal hogyan fogják meg és öljék meg őt.
041	MAR	014	002	Mert azt mondták: „Ne az ünnepen, hogy a nép fel ne zendüljön.“
041	MAR	014	003	Mikor pedig Betániában a poklos Simon házánál volt, amint asztalhoz ült, egy asszony ment oda, akinél alabástromedény volt valódi és igen drága nárdusolajjal; és eltörve az alabástromedényt kitöltötte azt az ő fejére.
041	MAR	014	004	Némelyek pedig háborogtak maguk között, és ezt mondták: „Mire való az olajnak ez a tékozlása?
041	MAR	014	005	Mert el lehetett volna azt adni háromszáz pénznél is többért és odaadni a szegényeknek.“És zúgolódtak ellene.
041	MAR	014	006	Jézus pedig ezt mondta: „Hagyjátok békén! Miért bántjátok őt? Jó dolgot cselekedett énvelem.
041	MAR	014	007	Mert a szegények mindenkor veletek lesznek, és amikor csak akarjátok, jót tehettek velük; de én nem leszek mindenkor veletek.
041	MAR	014	008	Ő, ami tőle telt, azt tette: előre megkente az én testemet a temetésre.
041	MAR	014	009	Bizony mondom néktek: Valahol csak prédikálják ezt az evangéliumot az egész világon, amit ez az asszony cselekedett, azt is hirdetni fogják az ő emlékezetére.“
041	MAR	014	010	Akkor Júdás Iskáriótes, egy a tizenkettő közül, elment a főpapokhoz, hogy azoknak elárulja őt.
041	MAR	014	011	Azok pedig, amint meghallották, örvendeztek, és ígérték, hogy pénzt adnak neki. Ő pedig kereste a jó alkalmat, hogy árulhassa őt.
041	MAR	014	012	A kovásztalan kenyerek ünnepének első napján, amikor a húsvéti bárányt szokták vágni, ezt mondták neki a tanítványai: „Hova akarod, hogy elmenjünk, és elkészítsük, és megehesd a húsvéti bárányt?“
041	MAR	014	013	Akkor elküldött kettőt az ő tanítványai közül, és ezt mondta nekik: „Menjetek el a városba, és ott egy ember jön veletek szembe, aki egy korsó vizet visz; kövessétek őt,
041	MAR	014	014	és ahová bemegy, mondjátok a házigazdának: A Mester kérdi: hol van az a szállás, ahol megeszem az én tanítványaimmal a húsvéti bárányt?
041	MAR	014	015	És ő mutat nektek egy nagy házat vacsorára berendezve, készen: ott készítsétek el nekünk.“
041	MAR	014	016	Elmentek tehát a tanítványai, és eljutottak a városba, és úgy találtak mindent, amint nekik megmondta, és elkészítették a húsvéti bárányt.
041	MAR	014	017	Mikor pedig beesteledett, odament a tizenkettővel,
041	MAR	014	018	és amikor leültek és ettek, ezt mondta Jézus: „Bizony mondom néktek, egy közületek elárul engem, aki együtt eszik velem.“
041	MAR	014	019	Ők pedig szomorkodni kezdtek, és egyenként kérdezni tőle: „Csak nem én?“A másik is: „Csak nem én?“
041	MAR	014	020	Ő pedig ezt felelte nekik: „Egy a tizenkettő közül, aki velem együtt márt a tálba.
041	MAR	014	021	Az Emberfia jóllehet elmegy, amint meg van írva felőle, de jaj annak az embernek, aki az Emberfiát elárulja: jobb lenne annak az embernek, ha meg sem született volna.“
041	MAR	014	022	És mikor ettek, vette Jézus a kenyeret, és hálákat adva, megtörte, és adta nekik, ezt mondván: „Vegyétek, egyétek, ez az én testem.“
041	MAR	014	023	És vette a poharat, és hálákat adva, adta nekik; és ittak belőle mindnyájan,
041	MAR	014	024	és ezt mondta nekik: „Ez az én vérem, az új szövetség vére, amely sokakért kiontatik.
041	MAR	014	025	Bizony mondom néktek, nem iszom többé a szőlőtőnek gyümölcséből mind ama napig, amikor mint újat iszom azt az Isten országában.“
041	MAR	014	026	Ezután dicséretet énekelve kimentek az Olajfák hegyére.
041	MAR	014	027	Jézus pedig ezt mondta nekik: „Ezen az éjszakán mindnyájan megbotránkoztok bennem, mert meg van írva: »Megverem a pásztort, és elszélednek a juhok.«
041	MAR	014	028	De feltámadásom után előttetek fogok felmenni Galileába.“
041	MAR	014	029	Péter pedig ezt mondta neki: „Ha mindnyájan megbotránkoznak is, én akkor sem.“
041	MAR	014	030	Jézus ezt mondta neki: „Bizony mondom néked: még ma, ezen az éjszakán, mielőtt a kakas kétszer megszólalna, háromszor tagadsz meg engem.“
041	MAR	014	031	Ő pedig annál inkább mondta: „Ha veled együtt kell is meghalnom, semmiképpen nem tagadlak meg téged.“Hasonlóképpen szóltak a többiek is.
041	MAR	014	032	Ekkor arra a helyre mentek, amelynek Gecsemáné a neve, és ezt mondta a tanítványainak: „Üljetek le itt, amíg imádkozom.“
041	MAR	014	033	És maga mellé vette Pétert, Jakabot és Jánost, rettegni és gyötrődni kezdett,
041	MAR	014	034	majd ezt mondta nekik: „Szomorú az én lelkem mind halálig; maradjatok itt, és virrasszatok.“
041	MAR	014	035	Egy kissé előre ment, a földre borult, és imádkozott, hogy ha lehetséges, múljék el tőle ez az óra.
041	MAR	014	036	És ezt mondta: „Abbá, Atyám! Minden lehetséges néked: vedd el tőlem ezt a poharat; mindazáltal ne az én akaratom legyen meg, hanem a tied.“
041	MAR	014	037	Azután visszatért, és alva találta őket, és ezt mondta Péternek: „Simon, alszol? Nem bírtál egy óráig virrasztani?
041	MAR	014	038	Vigyázzatok és imádkozzatok, hogy kísértésbe ne essetek: a lélek ugyan kész, de a test erőtelen.“
041	MAR	014	039	Ismét elment, és ugyanazon szavakkal imádkozott.
041	MAR	014	040	Amikor pedig visszatért, ismét alva találta őket, mert a szemeik elnehezedtek; és nem tudták, mit feleljenek neki.
041	MAR	014	041	Harmadszor is jött, és ezt mondta nekik: „Aludjatok immár és nyugodjatok. Elég! Eljött az óra! Íme, az Emberfia bűnösök kezébe adatik.
041	MAR	014	042	Keljetek föl, menjünk! Íme, közel van, aki engem elárul.“
041	MAR	014	043	És még mikor beszélt, eljött Júdás, egy a tizenkettő közül, és vele együtt nagy sokaság, fegyverekkel és botokkal, a főpapoktól, az írástudóktól és a vénektől.
041	MAR	014	044	Az árulója pedig jelt adott nekik, ezt mondta: „Akit megcsókolok majd, ő az; fogjátok el, és vigyétek el biztos őrizettel.“
041	MAR	014	045	És odajutva, azonnal hozzáment, és mondta: „Mester! Mester!“És megcsókolta őt.
041	MAR	014	046	Azok pedig rátették kezeiket, és elfogták őt.
041	MAR	014	047	De egy az ott állók közül az ő szablyáját kivonva, a főpap szolgájához csapott, és levágta annak fülét.
041	MAR	014	048	Jézus pedig ezt mondta nekik: „Mint egy rablóra, úgy jöttetek reám fegyverekkel és botokkal, hogy megfogjatok engem?!
041	MAR	014	049	Naponta nálatok voltam, a templomban tanítottam, és nem fogtatok el engem; de szükséges, hogy az Írások beteljesedjenek.“
041	MAR	014	050	Akkor elhagyva őt, mindnyájan elfutottak.
041	MAR	014	051	Egy ifjú pedig követte őt, akinek testét csak egy gyolcsing takarta: elfogták őt is.
041	MAR	014	052	De ő otthagyva ingét, meztelenül elszaladt tőlük.
041	MAR	014	053	Ekkor Jézust a főpaphoz vitték, és oda gyülekeztek mindnyájan a főpapok, a vének és az írástudók.
041	MAR	014	054	Péter pedig távolról követte őt, be egészen a főpap udvaráig, és ott ült a szolgákkal, és melegedett a tűznél.
041	MAR	014	055	A főpapok pedig és az egész tanács bizonyítékot kerestek Jézus ellen, hogy megölhessék őt; de nem találtak.
041	MAR	014	056	Mert sokan tettek ugyan hamis tanúbizonyságot ellene, de a bizonyságtételek nem voltak megegyezők.
041	MAR	014	057	Ekkor néhányan fölkeltek, és hamis vallomást tettek ellene, ezt mondták:
041	MAR	014	058	„Mi hallottuk, amikor ezt mondta: Én lerombolom ezt a kézzel csinált templomot, és három nap alatt mást építek, amelyet nem kéz alkotott.“
041	MAR	014	059	De még így sem egyezett vallomásuk.
041	MAR	014	060	Akkor a főpap odaállt középre, és megkérdezte Jézust: „Semmit sem felelsz? Miféle vallomást tesznek ezek ellened?“
041	MAR	014	061	Ő pedig hallgatott, és semmit sem felelt. Ismét megkérdezte őt a főpap, és mondta neki: „Te vagy-e a Krisztus, az áldott Isten Fia?“
041	MAR	014	062	Jézus pedig ezt mondta: „Én vagyok. És meglátjátok majd az Emberfiát a hatalomnak jobbján ülni és eljönni az ég felhőin.“
041	MAR	014	063	A főpap pedig megszaggatva ruháit, ezt mondta: „Mi szükségünk van még tanúkra?
041	MAR	014	064	Hallátok a káromlást. Mi a véleményetek?“Azok pedig halálra méltónak ítélték őt mindnyájan.
041	MAR	014	065	És kezdték némelyek köpdösni, az arcát betakarni és ütlegelni és ezt mondani neki: „Most prófétálj!“A szolgák pedig arcul csapták őt.
041	MAR	014	066	Amint pedig Péter lent volt az udvarban, odajött egy a főpap szolgálói közül.
041	MAR	014	067	Meglátta Pétert, amint melegedett, rátekintett, és ezt mondta: „Te is a Názáreti Jézussal voltál!“
041	MAR	014	068	Ő pedig tagadta, és azt mondta: „Nem ismerem s nem is értem, mit mondasz.“És kiment a tornácra; és a kakas megszólalt.
041	MAR	014	069	A szolgáló pedig meglátva őt, ismét mondani kezdte az ott állóknak: „Ez közülük való.“
041	MAR	014	070	Ő pedig ismét tagadta. De kevés idő múlva az ott állók ismét mondták Péternek: „Bizony közülük való vagy, mert Galileából való vagy te is, és a beszéded is hasonló.“
041	MAR	014	071	Ő pedig átkozódni és esküdözni kezdett: „Nem ismerem azt az embert, akiről beszéltek.“
041	MAR	014	072	És másodszor is megszólalt a kakas. Ekkor Péternek eszébe jutott a beszéd, amelyet Jézus mondott neki: „Mielőtt a kakas kétszer megszólalna, háromszor megtagadsz engem.“És sírva fakadt.
041	MAR	015	001	Mindjárt reggel tanácsot tartottak a főpapok a vénekkel és írástudókkal, és az egész tanáccsal együtt. Azután Jézust megkötözve elvitték, és átadták Pilátusnak.
041	MAR	015	002	Pilátus pedig megkérdezte őt: „Te vagy-e a zsidók királya?“Ő pedig így felelt: „Te mondod.“
041	MAR	015	003	És erősen vádolták őt a főpapok.
041	MAR	015	004	Pilátus pedig ismét megkérdezte őt: „Semmit sem felelsz? Íme, mennyi tanúbizonyságot szólnak ellened!“
041	MAR	015	005	Jézus pedig semmit sem felelt, úgyhogy Pilátus elcsodálkozott.
041	MAR	015	006	Ünnepenként pedig egy foglyot szokott elbocsátani nekik, akit éppen óhajtottak.
041	MAR	015	007	Volt pedig egy Barabbás nevű fogoly, megkötöztetve azokkal a lázadókkal együtt, akik a lázadás alkalmával gyilkosságot követtek el.
041	MAR	015	008	A sokaság pedig kiáltva, kezdte kérni Pilátust arra, amit mindenkor megtett nekik.
041	MAR	015	009	Pilátus pedig ezt kérdezte tőlük: „Akarjátok-e, hogy elbocsássam nektek a zsidók királyát?“–
041	MAR	015	010	mert tudta, hogy irigységből adták kezére a főpapok.
041	MAR	015	011	A főpapok azonban felizgatták a sokaságot, hogy inkább Barabbást bocsássa el nekik.
041	MAR	015	012	Pilátus pedig ismét megkérdezte tőlük: „Mit akartok tehát, hogy cselekedjem azzal, akit a zsidók királyának mondotok?“
041	MAR	015	013	És azok ismét kiáltottak: „Feszítsd meg!“
041	MAR	015	014	Pilátus pedig ezt mondta nekik: „De mi rosszat cselekedett?“Azok pedig annál jobban kiáltottak: „Feszítsd meg!“
041	MAR	015	015	Pilátus pedig eleget akarva tenni a sokaságnak, elbocsátotta nekik Barabbást, Jézust pedig megostoroztatva, kezükbe adta, hogy megfeszítsék.
041	MAR	015	016	A vitézek pedig elvitték őt az udvar belső részébe, ami az őrház, és összehívták az egész csapatot.
041	MAR	015	017	Bíborba öltöztették, és tövisből font koszorút tettek a fejére,
041	MAR	015	018	és elkezdték őt köszönteni: „Üdvözlégy, zsidók királya!“
041	MAR	015	019	A fejét nádszállal verték, leköpdösték, és térdet hajtva tisztelték őt.
041	MAR	015	020	Mikor pedig kicsúfolták, levették róla a bíbor ruhát, és saját ruháiba öltöztették; és kivitték, hogy megfeszítsék.
041	MAR	015	021	Kényszerítettek egy mellettük elmenő embert, bizonyos cirénei Simont, aki a mezőről jött, Alexander és Rufusz atyját, hogy vigye a keresztjét.
041	MAR	015	022	Elvitték őt a Golgota nevű helyre, amely megmagyarázva azt jelenti: Koponya-hely,
041	MAR	015	023	és mirhás bort adtak neki inni; de ő nem fogadta el.
041	MAR	015	024	Ekkor keresztre feszítették, és elosztották ruháit, sorsot vetve azokra, hogy ki mit kapjon.
041	MAR	015	025	Három óra volt, amikor megfeszítették őt.
041	MAR	015	026	Az elítélésének oka pedig így volt föléje felírva: A ZSIDÓK KIRÁLYA.
041	MAR	015	027	Két rablót is megfeszítettek vele együtt, egyet jobb és egyet bal keze felől.
041	MAR	015	028	És így teljesedett be az Írás, amely azt mondja: „És bűnösök közé számlálták.“
041	MAR	015	029	Az arra menők pedig szidalmazták őt, fejüket hajtogatva és ezt mondva: „Hah! – te, aki lerontod a templomot, és három nap alatt fölépíted,
041	MAR	015	030	szabadítsd meg magadat, és szállj le a keresztről!“
041	MAR	015	031	Hasonlóképpen a főpapok is, csúfolódva egymás között, az írástudókkal együtt ezt mondták: „Másokat megmentett, de magát nem bírja megmenteni.
041	MAR	015	032	A Krisztus, az Izrael királya, szálljon le most a keresztről, hogy lássuk, és higgyünk.“Akiket vele feszítettek meg, azok is szidalmazták őt.
041	MAR	015	033	Amikor pedig hat óra lett, sötétség támadt az egész földön kilenc óráig.
041	MAR	015	034	És kilenc órakor Jézus hangosan felkiáltott és ezt mondta: „Elói, Elói! Lámá sabaktáni?“– ami megmagyarázva azt jelenti: „Én Istenem, én Istenem! Miért hagytál el engemet?“
041	MAR	015	035	Néhányan pedig meghallva ezt az ott állók közül, ezt mondták: „Íme, Illést hívja.“
041	MAR	015	036	Egy ember pedig odafutott, és egy szivacsot megtöltve ecettel, nádszálra tűzve, inni adott neki, és ezt mondta: „Hadd lássuk, eljön-e Illés, hogy levegye!“
041	MAR	015	037	Jézus pedig hangosan felkiáltva kibocsátotta lelkét.
041	MAR	015	038	Ekkor a templom kárpitja felülről az aljáig kettéhasadt.
041	MAR	015	039	Amikor pedig a százados, aki vele átellenben állt, látta, hogy így kiáltva bocsátotta ki lelkét, ezt mondta: „Bizony ez az ember Isten Fia volt!“
041	MAR	015	040	Asszonyok is voltak ott, akik távolról nézték, és közöttük volt a magdalai Mária és Mária, a kis Jakabnak és Józsefnek anyja és Salómé,
041	MAR	015	041	akik amikor Galileában volt, akkor is követték őt, és szolgáltak neki; és sok más asszony, akik vele mentek fel Jeruzsálembe.
041	MAR	015	042	Amikor immár este lett, mivel péntek volt, azaz szombat előtt való nap,
041	MAR	015	043	eljött az arimátiai József, egy tisztességes tanácsbeli, aki maga is várta az Isten országát; bement bátran Pilátushoz, és elkérte Jézusnak testét.
041	MAR	015	044	Pilátus pedig csodálkozott, hogy már meghalt, ezért magához hívatta a századost, és megkérdezte tőle, hogy régen halt-e meg.
041	MAR	015	045	Amikor ezt megtudta a századostól, odaajándékozta a testet Józsefnek.
041	MAR	015	046	Ő pedig gyolcsot vásárolt, levette őt, begöngyölte a gyolcsba, és elhelyezte egy sírboltba, amely kősziklába volt kivágva; és követ hengerített a sírbolt szájára.
041	MAR	015	047	A magdalai Mária pedig és Mária, a József anyja nézték, hová helyezték őt.
041	MAR	016	001	Mikor pedig elmúlt a szombat, a magdalai Mária és Mária, a Jakab anyja és Salómé drága keneteket vásároltak, hogy elmenjenek, és megkenjék őt.
041	MAR	016	002	Korán reggel, a hétnek első napján a sírbolthoz mentek napkeltekor,
041	MAR	016	003	és ezt mondták maguk között: „Kicsoda hengeríti el nekünk a követ a sírbolt szájáról?“
041	MAR	016	004	És odatekintve látták, hogy a kő el van hengerítve; pedig az felette nagy volt.
041	MAR	016	005	És bemenve a sírboltba, láttak egy ifjút ülni jobb felől, fehér ruhába öltözve, és megrémültek.
041	MAR	016	006	Az pedig mondta nekik: „Ne féljetek! A Názáreti Jézust keresitek, akit megfeszítettek? Föltámadott, nincsen itt. Íme, a hely, ahová őt helyezték.
041	MAR	016	007	De menjetek el, mondjátok meg a tanítványainak és Péternek, hogy előttetek megy Galileába: ott meglátjátok őt, amint megmondta nektek.“
041	MAR	016	008	Ekkor igen hamar kijöttek, és elfutottak a sírbolttól, mert félelem és álmélkodás fogta el őket; és senkinek semmit sem szóltak, mert féltek.
041	MAR	016	009	(note: The most reliable and earliest manuscripts do not include Mark 16:9-20.) Mikor pedig reggel, a hétnek első napján föltámadott, megjelent először a magdalai Máriának, akiből hét ördögöt űzött ki.
041	MAR	016	010	Ő elment, és jelentette ezt azoknak, akik vele voltak, keseregtek és sírtak.
041	MAR	016	011	Amikor pedig ezek hallották, hogy él, és ő látta, nem hitték el.
041	MAR	016	012	Ezután pedig közülük kettőnek jelent meg más alakban, útközben, amikor a mezőre mentek.
041	MAR	016	013	Ezek is elmentek, és jelenték a többieknek, de nekik sem hittek.
041	MAR	016	014	Azután, amikor asztalnál ültek, megjelent magának a tizenegynek, és szemükre vetette hitetlenségüket és keményszívűségüket, hogy azoknak, akik őt feltámadva látták, nem hittek.
041	MAR	016	015	Ezután ezt mondta nekik: „Menjetek el széles e világra, hirdessétek az evangéliumot minden teremtésnek.
041	MAR	016	016	Aki hisz és megkeresztelkedik, üdvözül, aki pedig nem hisz, elkárhozik.
041	MAR	016	017	Azokat pedig, akik hisznek, ilyen jelek követik: az én nevemben ördögöket űznek ki, új nyelveken szólnak,
041	MAR	016	018	kígyókat vesznek föl, és ha valami halálosat isznak, nem árt nekik, betegekre teszik kezeiket, és azok meggyógyulnak.“
041	MAR	016	019	Az Úr Jézus pedig, miután ezeket mondta nekik, felvitetett a mennybe, és az Istennek jobbjára ült.
041	MAR	016	020	Azok pedig elmentek, prédikáltak mindenütt, az Úr pedig együtt munkálkodott velük, és megerősítette az igét a jelek által, amelyek követték. Ámen!
#
# BOOK	042	LUK	Luke	Lukács
042	LUK	001	001	Mivel sokan kezdték már rendszeresen megírni azoknak az eseményeknek elbeszélését, amelyek nálunk beteljesedtek,
042	LUK	001	002	úgy, amint ránk hagyták azokat, akik kezdettől fogva szemtanúi és szolgái voltak az igének,
042	LUK	001	003	jónak láttam magam is, aki eleitől fogva mindennek szorgalmasan végére jártam, hogy azokról rendszeresen írjak neked, jó Teofilus,
042	LUK	001	004	hogy megtudd azoknak a dolgoknak megbízhatóságát, amelyekre tanítottak.
042	LUK	001	005	Heródesnek, Júdea királyának idejében volt egy Zakariás nevű pap, az Abija rendjéből. Felesége pedig Áron leányai közül való volt, és annak neve: Erzsébet.
042	LUK	001	006	Mindketten igazak voltak Isten előtt, és feddhetetlenül éltek az Úr parancsolatai és rendelései szerint.
042	LUK	001	007	Nem volt nekik gyermekük, mert Erzsébet meddő volt, és mindketten már idős emberek voltak.
042	LUK	001	008	Történt pedig, hogy amikor rendjének beosztása szerint papi szolgálatot végzett Isten előtt,
042	LUK	001	009	a papi tiszt szokása szerint rá került a sor, hogy bemenjen az Úr templomába, és bemutassa a füstölőáldozatot.
042	LUK	001	010	A nép egész sokasága kint imádkozott a füstölőáldozat idején.
042	LUK	001	011	Neki pedig megjelent az Úr angyala, megállt a füstölőoltár jobb oldalán.
042	LUK	001	012	Láttára megrettent Zakariás, és félelem szállta meg.
042	LUK	001	013	Az angyal ezt mondta neki: „Ne félj, Zakariás, mert meghallgatásra talált a te könyörgésed, és feleséged, Erzsébet fiút szül neked, akit nevezz Jánosnak.
042	LUK	001	014	Ő örömödre és vigasságodra lesz, és sokan fognak örülni születésének,
042	LUK	001	015	mert nagy lesz ő az Úr előtt, és bort és részegítő italt nem iszik, és már anyja méhétől fogva megtelik Szentlélekkel.
042	LUK	001	016	És Izrael fiai közül sokakat megtérít az Úrhoz, az ő Istenükhöz.
042	LUK	001	017	És maga is Isten előtt fog járni Illés lelkével és erejével, hogy az atyák szívét a gyermekekhez, és az engedetleneket az igazak lelkületére térítse, hogy az Úr számára felkészítse a népet.“
042	LUK	001	018	Zakariás ezt mondta az angyalnak: „Miből tudhatom ezt meg? Mert én vén vagyok, és az én feleségem is igen idős.“
042	LUK	001	019	Az angyal így válaszolt neki: „Én vagyok Gábriel, aki Isten előtt állok. Ő küldött engem, hogy beszéljek veled, és ezt az örömhírt meghozzam neked.
042	LUK	001	020	Íme, megnémulsz, és nem szólhatsz addig a napig, amelyen ezek megtörténnek, mert nem hittél az én beszédemnek, amelyek majd beteljesednek a maguk idejében.“
042	LUK	001	021	A nép pedig várta Zakariást, és csodálkozott, hogy a templomban késlekedik.
042	LUK	001	022	Amikor kijött, nem tudott szólni hozzájuk, és ebből megértették, hogy látomást látott a templomban, mert csak integetett nekik, és néma maradt.
042	LUK	001	023	És történt, hogy amikor leteltek szolgálatának napjai, elment haza.
042	LUK	001	024	E napok után felesége, Erzsébet fogant méhében, és öt hónapra elrejtőzött, és ezt mondta:
042	LUK	001	025	„Így cselekedett velem az Úr azokban a napokban, amelyekben rám tekintett, hogy elvegye szégyenemet az emberek előtt.“
042	LUK	001	026	A hatodik hónapban Isten elküldte Gábriel angyalt Galileának Názáret nevű városába
042	LUK	001	027	egy szűzhöz, aki a Dávid házából való József nevű férfinak volt a jegyese. A szűznek Mária volt a neve.
042	LUK	001	028	És az angyal bement hozzá, és ezt mondta: „Üdvözlégy, kegyelembe fogadott! Az Úr veled van!“
042	LUK	001	029	Ő pedig megdöbbent ezekre a szavakra, és elgondolkozott, hogy milyen köszöntés ez.
042	LUK	001	030	Az angyal ezt mondta neki: „Ne félj, Mária, mert kegyelmet találtál Istennél!
042	LUK	001	031	Íme, fogansz méhedben, és fiút szülsz, akit nevezz Jézusnak.
042	LUK	001	032	Ő nagy lesz, és a Magasságos Fiának nevezik, és neki adja az Úr Isten Dávidnak, az Ő atyjának királyi székét.
042	LUK	001	033	És uralkodik a Jákób házán örökké, és az Ő királyságának nem lesz vége!“
042	LUK	001	034	Mária ezt mondta az angyalnak: „Hogyan lesz ez, hiszen nincs férjem?“
042	LUK	001	035	Így válaszolt neki az angyal: „A Szentlélek száll reád, és a Magasságos ereje árnyékoz be téged, ezért aki születik, Szentnek nevezik majd, Isten Fiának.
042	LUK	001	036	Íme, a te rokonod, Erzsébet is fiút fogant öregségére, és már a hatodik hónapban van az, akit meddőnek mondtak,
042	LUK	001	037	mert Istennél semmi sem lehetetlen.“
042	LUK	001	038	Mária ezt mondta: „Íme, az Úr szolgálóleánya, legyen úgy, ahogy mondtad.“És akkor elment tőle az angyal.
042	LUK	001	039	Azokban a napokban útra kelt Mária, és nagy sietséggel a hegyvidékre, Júda egyik városába ment.
042	LUK	001	040	Bement Zakariás házába, és köszöntötte Erzsébetet.
042	LUK	001	041	És történt, hogy amikor Erzsébet meghallotta Mária köszöntését, a magzat megmozdult méhében, és Erzsébet megtelt Szentlélekkel,
042	LUK	001	042	és hangosan felkiáltott: „Áldott vagy te az asszonyok között, és áldott a te méhednek gyümölcse.
042	LUK	001	043	De hogyan történhet velem az, hogy az én Uramnak anyja jön hozzám?
042	LUK	001	044	Mert íme, amikor köszöntésed szava eljutott fülembe, a magzat ujjongva megmozdult méhemben.
042	LUK	001	045	És boldog az, aki hitt, mert beteljesednek azok, amiket az Úr neki mondott.“
042	LUK	001	046	Akkor Mária ezt mondta: „Magasztalja az én lelkem az Urat,
042	LUK	001	047	és örvendez az én lelkem megtartó Istenemben.
042	LUK	001	048	Mert rátekintett szolgálóleányának alázatos állapotára, mert íme, mostantól fogva boldognak mond engem minden nemzedék.
042	LUK	001	049	Mert nagy dolgokat cselekedett velem a Hatalmas, és szent az ő neve.
042	LUK	001	050	És irgalma nemzedékről nemzedékre van azokon, akik őt félik.
042	LUK	001	051	Hatalmas dolgot cselekedett karjával, szétszórta a szívük szándékában felfuvalkodottakat.
042	LUK	001	052	Hatalmasokat döntött le trónjaikról, és felmagasztalta az alázatosokat.
042	LUK	001	053	Éhezőket látott el javakkal, és gazdagokat küldött el üresen.
042	LUK	001	054	Felkarolta Izraelnek, az ő szolgájának ügyét, mert megemlékezett irgalmasságáról
042	LUK	001	055	Ábrahám és utódai iránt örökké – amint megmondta atyáinknak.“
042	LUK	001	056	Mária Erzsébettel maradt három hónapig, aztán hazament.
042	LUK	001	057	Amikor eljött Erzsébet szülésének ideje, fiút szült.
042	LUK	001	058	És meghallották szomszédai és rokonai, hogy az Úr kegyelmesen cselekedett vele, együtt örültek vele.
042	LUK	001	059	És történt a nyolcadik napon, eljöttek körülmetélni a gyermeket, és az ő atyja nevéről Zakariásnak akarták őt nevezni.
042	LUK	001	060	Anyja azonban megszólalt, és ezt mondta: „Nem, hanem János legyen a neve.“
042	LUK	001	061	És ezt mondták neki: „De hiszen senki sincs rokonságodban, akit így hívnának.“
042	LUK	001	062	És intettek atyjának, hogy hogyan akarja nevezni.
042	LUK	001	063	Ő pedig egy táblát kért, és ezt írta rá: „János a neve.“Erre mindenki elcsodálkozott.
042	LUK	001	064	És egyszerre megnyílt szája és nyelve, és beszélt, és áldotta Istent.
042	LUK	001	065	Félelem szállta meg a szomszédokat, és Júdea egész hegyvidékén elhíresztelték mindezeket.
042	LUK	001	066	Akik meghallották, szívükbe vésték, és ezt mondták: „Vajon mi lesz ebből a gyermekből?“Az Úr keze vele volt.
042	LUK	001	067	Zakariás, az ő atyja megtelt Szentlélekkel, és így prófétált:
042	LUK	001	068	„Áldott az Úr, Izrael Istene, hogy meglátogatta és megváltotta az Ő népét,
042	LUK	001	069	és erős üdvözítőt támasztott nekünk az ő gyermekének, Dávidnak házában,
042	LUK	001	070	amint szólott a szent prófétáinak szája által örök időktől fogva,
042	LUK	001	071	hogy megszabadít ellenségeinktől, és mindazoknak kezéből, akik minket gyűlölnek;
042	LUK	001	072	hogy irgalmasságot cselekedjék a mi atyáinkkal, és megemlékezzék az ő szent szövetségéről,
042	LUK	001	073	az esküről, amellyel megesküdött Ábrahámnak, a mi atyánknak, hogy megadja nekünk,
042	LUK	001	074	hogy megszabadulva ellenségeink kezéből, félelem nélkül szolgáljunk Neki,
042	LUK	001	075	szentségben és igazságban őelőtte életünk minden napján.
042	LUK	001	076	Te pedig, kisgyermek, a Magasságos prófétája leszel, mert az Úr előtt jársz, hogy útjait előkészítsd,
042	LUK	001	077	és az üdvösség ismeretére megtanítsd az ő népét a bűnök bocsánatával,
042	LUK	001	078	a mi Istenünknek nagy irgalmasságáért, amellyel meglátogatott minket a naptámadat a magasságból,
042	LUK	001	079	hogy világítson azoknak, akik a halál árnyékában ülnek, és igazgassa lábunkat a békesség útjára.“
042	LUK	001	080	A kisgyermek pedig növekedett és erősödött lélekben, és a pusztában volt egészen addig a napig, amelyen nyilvánosan föl nem lépett Izraelben.
042	LUK	002	001	Történt pedig azokban a napokban, hogy Augustus császár parancsolatot adott ki, hogy írják össze az egész földet.
042	LUK	002	002	Ez az összeírás először akkor történt, amikor Szíriában Cirénius volt a helytartó.
042	LUK	002	003	Mindenki elment tehát a maga városába, hogy összeírják.
042	LUK	002	004	József is elment Galileából, Názáret városából Júdeába, Dávid városába, amelynek neve Betlehem, mivel Dávid házából és nemzetségéből való volt,
042	LUK	002	005	hogy összeírják Máriával, aki jegyese volt, és aki várandós volt.
042	LUK	002	006	És történt, amikor ott voltak, eljött szülésének ideje.
042	LUK	002	007	És megszülte elsőszülött fiát, és bepólyálta, és jászolba fektette, mert nem volt helyük a vendégfogadóban.
042	LUK	002	008	Pásztorok voltak azon a vidéken, akik kinn a mezőn tanyáztak, és éjszaka is őrködtek nyájuk mellett.
042	LUK	002	009	És íme, az Úr angyala hozzájuk jött, és az Úr dicsősége körülvette őket, és nagy félelem vett erőt rajtuk.
042	LUK	002	010	Az angyal pedig ezt mondta nekik: „Ne féljetek! Íme, nagy örömöt hirdetek nektek, amely az egész népnek öröme lesz.
042	LUK	002	011	Mert Megtartó született ma nektek, aki az Úr Krisztus, a Dávid városában.
042	LUK	002	012	Ez pedig nektek a jel: egy kisgyermeket találtok bepólyálva feküdni a jászolban.“
042	LUK	002	013	És hirtelen az angyallal mennyei seregek sokasága jelent meg, akik Istent dicsérték, és ezt mondták:
042	LUK	002	014	„Dicsőség a magasságban Istennek, és a földön békesség, és az emberekhez jóakarat!“
042	LUK	002	015	És történt, hogy amikor elmentek tőlük az angyalok a mennybe, a pásztorok ezt mondták egymásnak: „Menjünk el egészen Betlehemig, és lássuk meg, ami történt, amit az Úr tudtul adott nekünk.“
042	LUK	002	016	Elmentek azért nagy sietséggel, és megtalálták Máriát és Józsefet és a kisgyermeket, aki a jászolban feküdt.
042	LUK	002	017	Ezt látva elbeszélték azt, amit a gyermekről hallottak.
042	LUK	002	018	Mindenki, aki hallotta, elcsodálkozott azon, amit a pásztorok mondtak.
042	LUK	002	019	Mária pedig megőrizte, és szívében forgatta a hallottakat.
042	LUK	002	020	A pásztorok pedig visszatértek, dicsőítették és dicsérték Istent mindazért, amit hallottak és láttak, úgy, ahogy az megmondatott nekik.
042	LUK	002	021	Amikor a nyolc nap elmúlt, hogy a kisgyermeket körülmetéljék, Jézusnak nevezték, ahogy az angyal nevezte mielőtt még anyja méhében megfogant.
042	LUK	002	022	Amikor Mózes törvénye szerint leteltek Mária tisztulásának napjai, felvitték Jézust Jeruzsálembe, hogy bemutassák az Úrnak.
042	LUK	002	023	Ahogyan meg van írva az Úr törvényében, hogy minden elsőszülött fiú az Úrnak legyen szentelve,
042	LUK	002	024	és hogy áldozatot mutassanak be az Úr törvénye szerint: „Egy pár gerlicét vagy két galambfiókát.“
042	LUK	002	025	És íme, volt Jeruzsálemben egy ember, akinek a neve Simeon volt, és ez az ember igaz és istenfélő volt, és várta Izrael vigasztalását, és a Szentlélek volt rajta.
042	LUK	002	026	Azt a kinyilatkoztatást kapta a Szentlélektől, hogy addig nem hal meg, amíg meg nem látja az Úrnak Krisztusát.
042	LUK	002	027	A Lélek indításából a templomba ment, és amikor a gyermek Jézust szülei bevitték, hogy érte a törvény előírása szerint cselekedjenek,
042	LUK	002	028	karjába vette, és áldotta Istent, és ezt mondta:
042	LUK	002	029	„Mostan bocsátod el, Uram, a te szolgádat beszéded szerint békességben,
042	LUK	002	030	mert látták az én szemeim a te üdvösségedet,
042	LUK	002	031	amelyet készítettél minden nép szeme láttára,
042	LUK	002	032	világosságul a pogányok megvilágosítására, és a te népednek, Izraelnek dicsőségére.“
042	LUK	002	033	József pedig és az ő anyja csodálkozott azokon, amiket őfelőle mondott.
042	LUK	002	034	És Simeon megáldotta őket, és ezt mondta Máriának, az ő anyjának: „Íme, ő sokak elbukására és felemelésére rendeltetett Izraelben, és jel lesz, amelynek sokan ellene mondanak,
042	LUK	002	035	még a te lelkedet is éles tőr járja majd át, hogy sok szív gondolata nyilvánvalóvá legyen.“
042	LUK	002	036	Volt egy prófétanő is, Anna, Fánuel leánya, Áser nemzetségéből. Nagyon előrehaladott korú volt, hajadon kora után csak hét esztendeig élt férjével.
042	LUK	002	037	Már nyolcvannégy esztendeje özvegy volt. Nem távozott el a templomból, mert böjtöléssel és imádkozással szolgált éjjel és nappal.
042	LUK	002	038	Ugyanabban az órában odalépett, hálát adott az Úrnak, és beszélt róla mindenkinek, akik Jeruzsálemben a megváltást várták.
042	LUK	002	039	Amikor mindent elvégeztek az Úr törvénye szerint, visszatértek Galileába, városukba, Názáretbe.
042	LUK	002	040	A kisgyermek pedig növekedett és erősödött lélekben, megtelt bölcsességgel és az Isten kegyelme volt rajta.
042	LUK	002	041	Szülei évenként felmentek Jeruzsálembe húsvét ünnepére.
042	LUK	002	042	Amikor tizenkét esztendős lett, szintén fölmentek Jeruzsálembe az ünnepi szokás szerint.
042	LUK	002	043	Miután elteltek az ünnepnapok, hazaindultak. A gyermek Jézus azonban Jeruzsálemben maradt, de sem József, sem az anyja nem vette észre.
042	LUK	002	044	Azt gondolták, hogy az útitársaik között van. Egynapi járóföldet mentek, és akkor kezdték keresni a rokonok és ismerősök között.
042	LUK	002	045	Amikor nem találták, visszamentek Jeruzsálembe, hogy megkeressék.
042	LUK	002	046	És történt, hogy harmadnapra találták meg a templomban, a tanítómesterek között ülve, amint hallgatta és kérdezgette őket.
042	LUK	002	047	Mindnyájan, akik őt hallgatták, elcsodálkoztak értelmén és feleletein.
042	LUK	002	048	Amikor szülei meglátták, elcsodálkoztak, és anyja ezt mondta neki: „Fiam, miért tetted ezt velünk? Íme, atyád és én nagy bánattal kerestünk téged.“
042	LUK	002	049	Ő pedig ezt mondta nekik: „Miért kerestetek engem? Vagy nem tudjátok, hogy nekem az én Atyám dolgaival kell foglalkoznom?“
042	LUK	002	050	De ők nem értették, amit mondott nekik.
042	LUK	002	051	Jézus ezután elment velük Názáretbe, és engedelmeskedett nekik. Anyja szívében megőrizte mindezeket.
042	LUK	002	052	Jézus pedig gyarapodott bölcsességben, testben és az Isten és emberek előtti kedvességben.
042	LUK	003	001	Tibérius császár uralkodásának tizenötödik esztendejében pedig, amikor Júdeában Poncius Pilátus volt a helytartó, és Galileának negyedes fejedelme Heródes volt, Iturea, Trakhónitisz tartományának pedig negyedes fejedelme az ő testvére, Fülöp volt, Abiléné negyedes fejedelme pedig Lüszániász volt.
042	LUK	003	002	Annás és Kajafás főpapsága idején szólt az Úr Jánoshoz, Zakariás fiához a pusztában.
042	LUK	003	003	Az elment a Jordán mellett lévő tartományokba, prédikálva a megtérés keresztségét a bűnök bocsánatára,
042	LUK	003	004	ahogyan meg van írva Ézsaiás próféta beszédeinek könyvében, aki ezt mondja: „Kiáltó szava szól a pusztában: Készítsétek el az Úrnak útját, egyengessétek ösvényeit.
042	LUK	003	005	Minden szakadékot töltsetek fel, minden hegyet és halmot hordjatok el, ami egyenetlen, legyen egyenessé, és a göröngyös simává,
042	LUK	003	006	és meglátja minden halandó Isten szabadítását.“
042	LUK	003	007	Ezt mondta tehát a sokaságnak, amely kiment hozzá, hogy megkeresztelje: „Viperák fajzata! Ki figyelmeztetett titeket, hogy a közelgő harag elől elmeneküljetek?
042	LUK	003	008	Teremjetek azért megtéréshez méltó gyümölcsöket, és ne mondogassátok magatokban: Ábrahám a mi atyánk! Mert mondom nektek, hogy Isten ezekből a kövekből is tud fiakat támasztani Ábrahámnak.
042	LUK	003	009	A fejsze pedig már ott van a fák gyökerén: kivágnak, és tűzre vetnek minden fát, amely nem terem jó gyümölcsöt.“
042	LUK	003	010	A sokaság megkérdezte tőle: „Mit cselekedjünk tehát?“
042	LUK	003	011	Ő így felelt nekik: „Akinek két köntöse van, egyiket adja annak, akinek nincs, és akinek van ennivalója, hasonlóan cselekedjék.“
042	LUK	003	012	És eljöttek a vámszedők is, hogy megkeresztelkedjenek, és ezt mondták neki: „Mester, mit cselekedjünk?“
042	LUK	003	013	Ő pedig nekik ezt mondta: „Semmi többet ne követeljetek, mint amennyi ki van szabva.“
042	LUK	003	014	És megkérdezték őt a katonák is. „Hát mi mit cselekedjünk?“Nekik ezt felelte: „Senkit ne bántalmazzatok, ne zsaroljatok, és elégedjetek meg zsoldotokkal.“
042	LUK	003	015	Amikor a nép várt, szívükben azon gondolkoztak, hogy vajon nem János-e a Krisztus?
042	LUK	003	016	János így válaszolt mindenkinek: „Én ugyan vízzel keresztellek titeket, de eljön, aki nálam erősebb, és nem vagyok méltó, hogy saruja szíját megoldjam. Ő majd Szentlélekkel és tűzzel keresztel titeket.
042	LUK	003	017	Szórólapátja a kezében van, és megtisztítja szérűjét, és a gabonát a csűrébe gyűjti, a polyvát pedig megégeti olthatatlan tűzzel.“
042	LUK	003	018	Még sok egyébre is intette őket, és hirdette az evangéliumot a népnek.
042	LUK	003	019	Amikor pedig Heródest, a negyedes fejedelmet megfeddte Heródiásért, testvérének, Fülöpnek feleségéért és minden gonosz tettéért, amiket Heródes cselekedett,
042	LUK	003	020	ő még mindezt azzal tetézte, hogy Jánost tömlöcbe vetette.
042	LUK	003	021	Történt pedig, hogy amikor az egész nép megkeresztelkedett, és Jézus is megkeresztelkedett és imádkozott, megnyílt az ég,
042	LUK	003	022	és leszállt rá a Szentlélek testi formában, mint egy galamb, és szózat jött a mennyből: „Ez az én szeretett fiam, akiben gyönyörködöm!“
042	LUK	003	023	Jézus mintegy harmincesztendős volt, amikor tanítani kezdett, aki, amint állították, József fia volt, ő pedig Élié;
042	LUK	003	024	ez Mattáté, ez Lévié, ez Melkié, ez Jannájé, ez Józsefé,
042	LUK	003	025	ez Mattatiásé, ez Ámósé, ez Náhumé, ez Heszlié, ez Naggaié,
042	LUK	003	026	ez Mahaté, ez Mattatiásé, ez Simeié, ez Jószeké, ez Jódáé;
042	LUK	003	027	ez Jóhánáné, ez Résáé, ez Zerubbábelé, ez Sealtielé, ez Nérié,
042	LUK	003	028	ez Melkié, ez Addié, ez Kószámé, ez Elmadámé, ez Éré;
042	LUK	003	029	ez Jézusé, ez Eliézeré, ez Jórimé, ez Mattáté, ez Lévié,
042	LUK	003	030	ez Simeoné, ez Júdáé, ez Józsefé, ez Jónámé, ez Eljákimé;
042	LUK	003	031	ez Meleáé, ez Mennáé, ez Mattátáé, ez Nátáné, ez Dávidé,
042	LUK	003	032	ez Isaié, ez Óbédé, ez Bóázé, ez Szalmóné, ez Nahsóné,
042	LUK	003	033	ez Aminádábé, ez Adminé, ez Arnié, ez Heszróné, ez Fáreszé, ez Júdáé,
042	LUK	003	034	ez Jákóbé, ez Izsáké, ez Ábrahámé, ez Táréé, ez Náhoré,
042	LUK	003	035	ez Szerugé, ezt Reué, ez Pelegé, ez Héberé, ez Selahé,
042	LUK	003	036	ez Kénáné, ez Arpaksádé, ez Sémé, ez Nóéé, ez Lámeké;
042	LUK	003	037	ez Metusélahé, ez Hénóké, ez Járedé, ez Mahalalélé, ez Kénáné,
042	LUK	003	038	ez Enósé, ez Sété, ez Ádámé; ez pedig Istené.
042	LUK	004	001	Jézus Szentlélekkel telve visszatért a Jordántól, és a Lélek indítására a pusztában volt
042	LUK	004	002	negyven napig, miközben kísértette az ördög. Nem evett semmit azokban a napokban, de amikor azok elmúltak, megéhezett.
042	LUK	004	003	És az ördög ezt mondta neki: „Ha Isten Fia vagy, mondd ennek a kőnek, hogy változzék kenyérré.“
042	LUK	004	004	Jézus így válaszolt neki: „Meg van írva, hogy »nemcsak kenyérrel él az ember, hanem Istennek minden igéjével.«“
042	LUK	004	005	Majd felvitte őt az ördög egy nagy, magas hegyre, megmutatta neki egy szempillantás alatt a föld minden országát,
042	LUK	004	006	és ezt mondta neki: „Neked adom mindezt a hatalmat és ezek dicsőségét, mert nekem adatott, és annak adom, akinek akarom.
042	LUK	004	007	Azért, ha engem imádsz, mindez a tied lesz.“
042	LUK	004	008	Jézus így válaszolt neki: „Távozz tőlem, sátán! Meg van írva: »Az Urat, a te Istenedet imádd, és csak neki szolgálj!«“
042	LUK	004	009	Aztán Jeruzsálembe vitte őt, és a templom párkányára állította, és ezt mondta neki: „Ha Isten Fia vagy, vesd le magad innen,
042	LUK	004	010	mert meg van írva: »Az ő angyalainak megparancsolta, hogy őrizzenek téged,
042	LUK	004	011	és tenyerükön hordozzanak, hogy kőbe ne üsd lábadat.«“
042	LUK	004	012	Jézus így válaszolt neki: „Megmondatott: »Ne kísértsd az Urat, a te Istenedet!«“
042	LUK	004	013	Amikor az ördög minden kísértést elvégzett, eltávozott tőle egy időre.
042	LUK	004	014	Jézus visszatért a Lélek erejével Galileába, és híre ment az egész környéken.
042	LUK	004	015	Tanított a zsinagógáikban, és mindenki dicsőítette.
042	LUK	004	016	Amikor Názáretbe ment, ahol felnevelkedett, szokása szerint szombatnapon a zsinagógába ment, és felállt felolvasni.
042	LUK	004	017	Ézsaiás próféta könyvét adták neki, és amikor kinyitotta a könyvet, felkereste azt a helyet, ahol ez volt megírva:
042	LUK	004	018	„Az Úr Lelke van rajtam, mert felkent engem, hogy a szegényeknek az evangéliumot hirdessem, elküldött, hogy a megtört szívűeket meggyógyítsam, hogy a foglyoknak szabadulást hirdessek, és a vakoknak szemük megnyílását, hogy szabadon bocsássam az elnyomottakat,
042	LUK	004	019	hogy hirdessem az Úr kedves esztendejét!“
042	LUK	004	020	És behajtva a könyvet, visszaadta a szolgának, és leült. A zsinagógában mindenkinek a szeme rajta függött.
042	LUK	004	021	Ő pedig így szólt hozzájuk: „Ma teljesedett be ez az Írás fületek hallatára!“
042	LUK	004	022	És mindnyájan bizonyságot tettek róla, és álmélkodtak a kegyelem igéin, amelyek ajkáról fakadtak, és ezt mondták: „Nem József fia ez?“
042	LUK	004	023	Ő ezt mondta nekik: „Bizonyára azt a közmondást mondjátok nekem: Orvos, gyógyítsd meg magad! Amit hallottunk, hogy Kapernaumban történt, itt a te házadban is cselekedd meg!“
042	LUK	004	024	Majd így folytatta: „Bizony mondom nektek, hogy egy próféta sem elfogadott a maga hazájában.
042	LUK	004	025	Igazán mondom nektek: Illés idejében sok özvegyasszony volt Izraelben, amikor az ég három esztendeig és hat hónapig be volt zárva, úgyhogy az egész tartományban nagy éhség volt,
042	LUK	004	026	és közülük senkihez sem küldetett Illés, csak a szidóni Sareptába az özvegyasszonyhoz.
042	LUK	004	027	Elizeus próféta idejében sok bélpoklos volt Izraelben, de azok közül egy sem tisztult meg, csak a szír Naamán.“
042	LUK	004	028	Ennek hallatán harag töltött el mindenkit a zsinagógában.
042	LUK	004	029	Felkeltek, kiűzték őt a városon kívül, és annak a hegynek a szélére vitték, amelyen az ő városuk épült, hogy onnan letaszítsák.
042	LUK	004	030	Ő azonban átment közöttük, és eltávozott.
042	LUK	004	031	Elment Kapernaumba, Galilea városába, és tanította őket szombatnapon.
042	LUK	004	032	Azok csodálkoztak a tanításán, mert szavának hatalma volt.
042	LUK	004	033	A zsinagógában pedig volt egy tisztátalan ördögi lélektől megszállt ember, aki fennhangon így kiáltott:
042	LUK	004	034	„Mi közünk hozzád názáreti Jézus? Azért jöttél, hogy elpusztíts minket. Ismerlek téged, hogy ki vagy: az Isten Szentje!“
042	LUK	004	035	Jézus rászólt: „Némulj meg, és menj ki belőle!“És az ördög középre vetette, kiment belőle, és nem ártott neki semmit.
042	LUK	004	036	Mindnyájukat félelem szállta meg, és így szóltak egymáshoz: „Milyen beszéd ez, hogy hatalommal és erővel parancsol a tisztátalan lelkeknek, és azok kimennek?“
042	LUK	004	037	És elterjedt a híre mindenütt a környéken.
042	LUK	004	038	A zsinagógából eltávozva Simon házába ment. Simon anyósa pedig nagy lázban feküdt, és szóltak neki érdekében.
042	LUK	004	039	Jézus mellé állt, ráparancsolt a lázra, és az elhagyta őt. Ő pedig azonnal felkelt, és szolgált nekik.
042	LUK	004	040	Napnyugtakor mindenki hozzá vitte különféle bajban szenvedő betegét, ő pedig mindegyikre rátette kezét, meggyógyította őket.
042	LUK	004	041	Sokakból ördögök is kimentek, és ezt kiáltozták: „Te vagy a Krisztus, az Isten Fia!“De ő rájuk parancsolt, nem engedte őket szólni, mivel tudták, hogy ő a Krisztus.
042	LUK	004	042	Napfölkeltekor elindult, és egy puszta helyre ment. De a sokaság megkereste őt, hozzá mentek, marasztalták, hogy ne menjen el tőlük.
042	LUK	004	043	Ő pedig ezt mondta nekik: „Más városokban is hirdetnem kell Isten országát, mert ez a küldetésem.“
042	LUK	004	044	És prédikált Galilea zsinagógáiban.
042	LUK	005	001	Történt, hogy amikor a sokaság hozzá tódult, hogy hallgassa Isten beszédét, ő a Genezáret-tónál állt,
042	LUK	005	002	és látott két hajót állni a vízen. A halászok pedig, miután azokból kiszálltak, a hálóikat mosták.
042	LUK	005	003	Beszállt az egyik hajóba, amely Simoné volt, és kérte őt, hogy vigye egy kissé beljebb a parttól. Amikor leült, a hajóból tanította a sokaságot.
042	LUK	005	004	Miután befejezte beszédét, ezt mondta Simonnak: „Evezz a mélyre, és vessétek ki hálóitokat fogásra!“
042	LUK	005	005	Simon így felelt: „Mester, jóllehet egész éjszaka fáradtunk, mégsem fogtunk semmit, de a te parancsodra kivetem a hálót.“
042	LUK	005	006	Amikor ezt megtették, a halaknak olyan sokaságát kerítették be, hogy szakadozott a hálójuk.
042	LUK	005	007	Ezért intettek társaiknak, akik a másik hajóban voltak, hogy jöjjenek, és segítsenek nekik. Azok odamentek, és megtöltötték mind a két hajót annyira, hogy csaknem elsüllyedtek.
042	LUK	005	008	Amikor ezt Simon Péter látta, Jézus lába elé borult, és ezt mondta: „Eredj el tőlem, mert én bűnös ember vagyok, Uram!“
042	LUK	005	009	Mert félelem fogta el őt és mindazokat, aki vele voltak, a halfogás miatt.
042	LUK	005	010	Hasonlóképpen Jakabot és Jánost is, Zebedeus fiait, akik Simonnak társai voltak. Jézus ezt mondta Simonnak: „Ne félj, mostantól fogva embereket fogsz.“
042	LUK	005	011	És a hajókat a szárazra vonták, elhagyták mindenüket, és követték őt.
042	LUK	005	012	Történt, hogy amikor az egyik városban volt, íme, volt ott egy leprával borított ember, és amikor meglátta Jézust, arcra borulva kérte őt, és ezt mondta: „Uram, ha akarod, megtisztíthatsz engem!“
042	LUK	005	013	Jézus pedig kinyújtotta kezét, megérintette őt, és ezt mondta: „Akarom, tisztulj meg!“És azonnal letisztult róla a lepra.
042	LUK	005	014	És megparancsolta neki, hogy ezt senkinek se mondja el, hanem: „Menj el, mutasd meg magad a papnak, és vigyél áldozatot megtisztulásodért, amint Mózes megparancsolta, bizonyságul nekik.“
042	LUK	005	015	De a hír annál jobban elterjedt róla, és nagy sokaság gyűlt össze, hogy őt hallgassák, és hogy meggyógyítsa betegségüket.
042	LUK	005	016	Ő azonban félrevonult a pusztába, és imádkozott.
042	LUK	005	017	És történt egy napon, hogy tanított, és ott ültek a farizeusok és a törvénytudók, akik Galileának és Júdeának falvaiból és Jeruzsálemből jöttek, az Úr hatalma volt vele, hogy gyógyítson.
042	LUK	005	018	És íme, férfiak ágyon hoztak egy embert, aki béna volt, és igyekezték bevinni és elé tenni.
042	LUK	005	019	A sokaság miatt azonban nem találták módját, hogyan vigyék be, felmentek a háztetőre, és a cseréptetőn át bocsátották le ágyastól a középre, Jézus elé.
042	LUK	005	020	Ő pedig látva hitüket, így szólt: „Ember, megbocsátattak neked a te bűneid!“
042	LUK	005	021	Az írástudók és farizeusok elkezdtek tanakodni: „Kicsoda ez, aki ilyen káromlást szól? Ki bocsáthatja meg a bűnöket, ha nem egyedül Isten?“
042	LUK	005	022	Jézus felismerte gondolataikat, ezt mondta nekik: „Miért tanakodtok szívetekben?
042	LUK	005	023	Mi könnyebb, azt mondani: megbocsátattak neked a te bűneid, vagy azt mondani: kelj fel és járj?
042	LUK	005	024	Hogy pedig megtudjátok, hogy az Emberfiának van hatalma e földön megbocsátani a bűnöket (ezt mondta a bénának): Neked mondom, kelj fel, vedd fel az ágyadat, eredj haza!“
042	LUK	005	025	És az szemük láttára felkelt, felvette, amin feküdt, és elment haza, dicsőítve Istent.
042	LUK	005	026	Ámulat fogta el mindnyájukat, dicsőítették Istent, és megteltek félelemmel, és ezt mondták: „Bizony csodálatos dolgokat láttunk ma!“
042	LUK	005	027	Ezután kiment, és meglátott egy Lévi nevű vámszedőt, aki a vámnál ült, és ezt mondta neki: „Kövess engem!“
042	LUK	005	028	Az otthagyva mindent, felkelt, és követte őt.
042	LUK	005	029	És Lévi nagy vendégséget készített neki házában. Vámosoknak és másoknak sokasága volt ott, akik velük együtt asztalhoz telepedtek.
042	LUK	005	030	Az írástudók és farizeusok pedig zúgolódtak, és a tanítványainak ezt mondták: „Miért esztek és isztok a vámszedőkkel és bűnösökkel együtt?“
042	LUK	005	031	Jézus így válaszolt nekik: „Az egészségeseknek nincs szükségük orvosra, hanem a betegeknek.
042	LUK	005	032	Nem azért jöttem, hogy az igazakat hívjam megtérésre, hanem a bűnösöket.“
042	LUK	005	033	Azok pedig ezt mondták neki: „Mi az oka, hogy János tanítványai gyakran böjtölnek és imádkoznak, hasonlóképpen a farizeusoké is, a te tanítványaid pedig esznek és isznak?“
042	LUK	005	034	Ő pedig ezt mondta nekik: „Rávehetitek-e a lakodalmasokat, hogy böjtöljenek, míg velük van a vőlegény?
042	LUK	005	035	De jönnek majd napok, amikor a vőlegény elvétetik tőlük, és akkor azokban a napokban böjtölnek majd.“
042	LUK	005	036	Egy példázatot is mondott nekik: „Senki sem tép ki új ruhából foltot, hogy a régi ruhára varrja, mert így az újat is eltépi, és nem is illene a régi ruhához az új folt.
042	LUK	005	037	És senki sem tölti az új bort régi tömlőbe, mert az új bor kiszakítja a tömlőket, és a bor kiömlik, és a tömlők is tönkremennek.
042	LUK	005	038	Hanem az új bort új tömlőkbe kell tölteni, és akkor mindkettő megmarad.
042	LUK	005	039	Aki pedig óbort iszik, az nem kíván újat, mert azt mondja: Jobb az ó.“
042	LUK	006	001	Történt pedig a húsvét szombatját követő második szombaton, hogy vetések között ment át, és az ő tanítványai kalászokat tépdestek, és azokat kezükkel kimorzsolva ették.
042	LUK	006	002	Némelyek pedig a farizeusok közül ezt mondták nekik: „Miért cselekszitek azt, amit szombatnapon nem szabad cselekedni?“
042	LUK	006	003	Jézus így válaszolt nekik: „Nem olvastátok, hogy mit cselekedett Dávid, amikor megéhezett, és azok is, akik vele voltak?
042	LUK	006	004	Bement az Úr házába, és elvette a szent kenyereket, és evett, és adott azoknak is, akik vele voltak, pedig azokat nem lett volna szabad megenni, csak a papoknak.“
042	LUK	006	005	Így szólt hozzájuk: „Az Emberfia ura a szombatnak is.“
042	LUK	006	006	Történt egy másik szombaton, hogy a zsinagógába ment, és tanított. Volt ott egy ember, akinek a jobb keze béna volt.
042	LUK	006	007	Az írástudók és farizeusok leselkedtek utána, hogy vajon gyógyít-e szombatnapon, hogy vádat találjanak ellene.
042	LUK	006	008	Ő pedig ismerve gondolataikat, ezt mondta a béna kezű embernek: „Kelj fel, és állj középre!“Az felkelt, és középre állt.
042	LUK	006	009	Jézus ezt mondta nekik: „Valamit kérdezek tőletek: Szabad-e szombaton jót tenni vagy rosszat tenni, életet megmenteni vagy elpusztítani?“
042	LUK	006	010	Végignézett rajtuk, és így szólt hozzá: „Nyújtsd ki a kezedet!“Az pedig úgy tett, és a keze olyan éppé lett, mint a másik.
042	LUK	006	011	Azokat pedig esztelen düh szállta meg, és arról beszélgettek, hogy mit tegyenek Jézussal.
042	LUK	006	012	Történt azokban a napokban, hogy kiment a hegyre imádkozni, és az éjszakát Istenhez imádkozva töltötte el.
042	LUK	006	013	Amikor megvirradt, odahívta tanítványait, és kiválasztott azok közül tizenkettőt, akiket apostoloknak nevezett el.
042	LUK	006	014	Simont, akit Péternek nevezett, és Andrást, annak testvérét, Jakabot és Jánost, Fülöpöt és Bertalant,
042	LUK	006	015	Mátét, Tamást, Jakabot, az Alfeus fiát és Simont, akit Zélótának neveztek,
042	LUK	006	016	Júdást, a Jakab fiát és Iskáriótest, aki árulóvá lett.
042	LUK	006	017	Aztán lement velük, megállt a síkságon, és vele együtt tanítványainak sokasága és a nép nagy tömege egész Júdeából és Jeruzsálemből, és Tírusznak és Szidónnak tengermellékéről. Ezek azért jöttek, hogy hallgassák őt, és meggyógyítsa őket betegségeikből.
042	LUK	006	018	Akiket tisztátalan lelkek gyötörtek, meggyógyultak.
042	LUK	006	019	Az egész sokaság igyekezett őt megérinteni, mert erő áradt ki belőle, és mindenkit meggyógyított.
042	LUK	006	020	Ő pedig tanítványaira nézett, és ezt mondta: „Boldogok vagytok, ti szegények, mert tiétek Isten országa.
042	LUK	006	021	Boldogok vagytok, akik most éheztek, mert megelégíttettek. Boldogok vagytok, akik most sírtok, mert nevetni fogtok.
042	LUK	006	022	Boldogok lesztek, amikor gyűlölnek titeket az emberek, és kiközösítenek, és szidalmaznak titeket, és kitörlik neveteket, mint gonosz nevet az Emberfiáért.
042	LUK	006	023	Örüljetek azon a napon, és örvendezzetek, mert íme, jutalmatok bőséges lesz a mennyben, hiszen hasonlóképpen cselekedtek a prófétákkal az ő atyáik.
042	LUK	006	024	De jaj nektek, gazdagok, mert megkaptátok már vigasztalásotokat.
042	LUK	006	025	Jaj nektek, akik most jóllaktatok, mert éhezni fogtok. Jaj nektek, akik most nevettek, mert sírni és jajgatni fogtok.
042	LUK	006	026	Jaj nektek, amikor minden ember jót mond rólatok, mert éppen így cselekedtek a hamis prófétákkal az ő atyáik.
042	LUK	006	027	„Nektek azonban, akik engem hallgattok, ezt mondom: Szeressétek ellenségeiteket, jót tegyetek azokkal, akik titeket gyűlölnek.
042	LUK	006	028	Áldjátok azokat, aki titeket átkoznak, és imádkozzatok azokért, akik titeket bántalmaznak.
042	LUK	006	029	Aki egyik arcodat megüti, annak fordítsd oda a másikat is. Aki felsőruhádat elveszi, attól alsóruhádat se tagadd meg.
042	LUK	006	030	Mindenkinek, aki kér tőled, annak adj, és attól, aki elveszi a tiédet, ne kérd vissza.
042	LUK	006	031	És amint akarjátok, hogy az emberek veletek cselekedjenek, ti is úgy cselekedjetek azokkal.
042	LUK	006	032	Ha csak azokat szeretitek, akik titeket szeretnek, milyen jót tettetek? Hiszen a bűnösök is szeretik azokat, akik őket szeretik.
042	LUK	006	033	És ha csak azokkal tesztek jót, akik veletek jót tesznek, mi jót tettetek?
042	LUK	006	034	És ha csak azoknak adtok kölcsön, akiktől remélitek, hogy visszakapjátok, mi jót tettetek? Hiszen a bűnösök is adnak kölcsönt a bűnösöknek, hogy ugyanannyit kapjanak vissza.
042	LUK	006	035	Ti azonban szeressétek ellenségeiteket, és tegyetek jót, és adjatok kölcsön, érte semmit sem várva, és a ti jutalmatok sok lesz, és a magasságos Isten fiai lesztek, mert ő is jóságos a hálátlanokhoz és gonoszokhoz.
042	LUK	006	036	Legyetek azért irgalmasok, amint a ti Atyátok is irgalmas.
042	LUK	006	037	„Ne ítéljetek, hogy meg ne ítéljenek. Ne kárhoztassatok, és nem lesz kárhoztatásotok. Bocsássatok meg, és nektek is megbocsátanak.
042	LUK	006	038	Adjatok, és adnak majd nektek is: jó, megnyomott, megrázott, színig telt mértékkel adnak öletekbe. Mert azzal a mértékkel mérnek nektek, amellyel ti is mértek.“
042	LUK	006	039	Példázatot is mondott nekik: „Vajon a vak vezethet-e világtalant? Nem esnek-e mindketten a verembe?
042	LUK	006	040	Nem különb a tanítvány az ő mesterénél. Csak ha mindent megtanult, akkor lesz olyan, mint a mestere.
042	LUK	006	041	Miért nézed pedig a szálkát, amely a te atyádfia szemében van, a gerendát pedig, ami a te saját szemedben van, nem veszed észre?
042	LUK	006	042	Hogyan mondhatod a te atyádfiának: Atyámfia, hadd vegyem ki a szálkát a te szemedből, holott a te szemedben lévő gerendát nem látod? Te képmutató, vedd ki először a gerendát a te szemedből, és azután gondolj arra, hogy kivedd a szálkát, amely a te atyádfia szemében van.
042	LUK	006	043	„Nem jó fa az, amely rossz gyümölcsöt terem. És nem rossz fa az, amely jó gyümölcsöt terem.
042	LUK	006	044	Mert minden fát saját gyümölcséről lehet megismerni. Mert tövisről nem szednek fügét, sem a szederről nem szednek szőlőt.
042	LUK	006	045	A jó ember szívének jó kincseiből hoz elő jót. A gonosz ember pedig szívének gonosz kincséből hoz elő gonoszt. Mert amivel csordultig van a szív, azt szólja a száj.
042	LUK	006	046	Miért mondjátok nekem: Uram, Uram, ha nem teszitek azt, amit mondok?
042	LUK	006	047	„Ha valaki hozzám jön, és hallgatja az én beszédemet, és azokat megtartja, megmondom, kihez hasonló.
042	LUK	006	048	Hasonló ahhoz a házépítő emberhez, aki leásott, és mélyre hatolt, és kősziklára alapozott: amikor aztán jött az árvíz, beleütközött az áradat abba a házba, de azt meg nem mozdíthatta, mert kősziklára épült.
042	LUK	006	049	Aki pedig hallgatja beszédemet, de nem tartja meg, az hasonló ahhoz az emberhez, aki csak a földre építette házát fundamentum nélkül: beleütközött az áradat, és azonnal összeomlott, és romhalmazzá lett.“
042	LUK	007	001	Miután befejezte minden beszédét, amelyet a nép füle hallatára mondott, Kapernaumba ment.
042	LUK	007	002	Egy századosnak volt egy szolgája, aki annál nagy becsben volt, igen rosszul lett, és már halálán volt.
042	LUK	007	003	Amikor hallott Jézusról, hozzá küldte a zsidók véneit, és kérte, hogy jöjjön el, és gyógyítsa meg a szolgáját.
042	LUK	007	004	Azok pedig elmentek, és nagyon kérték őt: „Méltó, hogy megtedd neki.
042	LUK	007	005	Mert szereti a mi népünket, és a zsinagógát is ő építtette nekünk.“
042	LUK	007	006	Jézus tehát elment velük. Amikor azonban már nem messze volt a háztól, a százados eléje küldte néhány jó barátját, és ezt üzente neki: „Uram, ne fáraszd magad, mert nem vagyok méltó, hogy hajlékomba jöjj,
042	LUK	007	007	de magamat sem tartom érdemesnek arra, hogy hozzád menjek. Hanem csak szólj egy szót, és meggyógyul az én szolgám.
042	LUK	007	008	Mert én is hatalom alá rendelt ember vagyok, és katonák szolgálnak alattam. És ha az egyiknek azt mondom: Eredj el, elmegy; vagy a másiknak: Jöjj ide, eljön, és ha a szolgámnak szólok: Tedd ezt, megteszi.“
042	LUK	007	009	Amikor Jézus ezt hallotta, elcsodálkozott, és hátrafordulva így szólt az őt követő sokaságnak: „Mondom nektek, ekkora hitet Izraelben sem találtam!“
042	LUK	007	010	És a küldöttek visszatértek a házhoz, és a beteg szolgát már egészségben találták.
042	LUK	007	011	Történt másnap, hogy egy Nain nevű városba ment, és vele mentek tanítványai és nagy sokaság.
042	LUK	007	012	Amikor a város kapujához közeledtek, íme, egy halottat hoztak ki, anyjának egyetlen fiát, az asszony pedig özvegy volt. A városból nagy sokaság volt vele.
042	LUK	007	013	Amikor az Úr meglátta, megkönyörült rajta, és ezt mondta neki: „Ne sírj!“
042	LUK	007	014	És odament, megérintette a koporsót. Akik vitték, megálltak. Ő pedig így szólt: „Ifjú, neked mondom, kelj föl!“
042	LUK	007	015	Erre felült a halott, és elkezdett beszélni. Ő pedig átadta anyjának.
042	LUK	007	016	Félelem fogta el mindnyájukat, és dicsőítették Istent, és ezt mondták: „Nagy próféta támadt közöttünk, és meglátogatta Isten az ő népét.“
042	LUK	007	017	És elterjedt híre egész Júdeában és a környező tartományokban.
042	LUK	007	018	Jánosnak mindezeket elmondták tanítványai. És János magához hívatott kettőt tanítványai közül.
042	LUK	007	019	Elküldte őket Jézushoz, és ezt kérdeztette: „Te vagy-e az Eljövendő, vagy mást várjunk?“
042	LUK	007	020	Amikor azért azok a férfiak hozzá mentek, ezt mondták: „Keresztelő János küldött minket hozzád, és kérdezteti: te vagy-e az Eljövendő, vagy mást várjunk?“
042	LUK	007	021	Abban az órában sokakat meggyógyított betegségekből, bajokból és gonosz lelkektől, és sok vaknak adta vissza szeme világát.
042	LUK	007	022	Jézus így válaszolt nekik: „Menjetek el, mondjátok meg Jánosnak, amit láttatok és hallottatok, hogy a vakok látnak, a sánták járnak, a leprások megtisztulnak, a süketek hallanak, a halottak feltámadnak, és a szegénynek az evangélium hirdettetik.
042	LUK	007	023	És boldog, aki nem botránkozik meg énbennem.“
042	LUK	007	024	Amikor elmentek János követei, elkezdett beszélni a sokaságnak Jánosról: „Mit akartatok látni, amikor kimentetek a pusztába? Szélingatta nádszálat?
042	LUK	007	025	Hát mit akartatok látni, amikor kimentetek? Finom ruhába öltözött embert? Íme, akik drága öltözetben és bőségben élnek, a királyi palotákban vannak.
042	LUK	007	026	Hát mit akartatok látni, amikor kimentetek? Prófétát? Bizony mondom nektek, még prófétánál is nagyobbat.
042	LUK	007	027	Ő az, akiről meg van írva: »Íme, elküldöm követemet előtted, aki elkészíti neked az utat.«
042	LUK	007	028	Mert mondom nektek, hogy azok között, akik asszonytól születtek, senki sincs nagyobb Keresztelő Jánosnál, de aki a legkisebb Isten országában, nagyobb nála.“
042	LUK	007	029	Amikor ezt hallotta az egész nép és a vámszedők is, igazat adtak Istennek, és megkeresztelkedtek a János keresztségével;
042	LUK	007	030	a farizeusok és a törvénytudók azonban Isten rájuk vonatkozó szándékát elutasították, és nem keresztelkedtek meg nála.
042	LUK	007	031	És ezt mondta az Úr: „Kihez hasonlítsam ennek a nemzedéknek tagjait? Kihez hasonlók?
042	LUK	007	032	Hasonlók a piacon ülő gyermekekhez, akik ezt kiáltják egymásnak: »Furulyáztunk nektek, és nem táncoltatok, siratót énekeltünk, és nem sírtatok.«
042	LUK	007	033	Mert eljött Keresztelő János, aki kenyeret nem eszik, bort nem iszik, és ezt mondjátok: Ördög van benne.
042	LUK	007	034	Eljött az Emberfia, aki eszik és iszik, és azt mondjátok: Íme, falánk és borivó ember, vámszedők és bűnösök barátja.
042	LUK	007	035	És igazolódott minden gyermekében az ő bölcsessége.“
042	LUK	007	036	Egy farizeus arra kérte őt, hogy egyék vele. Ezért bement a farizeus házába, és asztalhoz telepedett.
042	LUK	007	037	És íme, a városban volt egy bűnös asszony, aki megtudta, hogy ő a farizeus házában asztalhoz telepedett, egy alabástromedényben drága kenetet hozott.
042	LUK	007	038	Megállt hátul az ő lábánál sírva, könnyeivel kezdte öntözni lábait, és hajával törölte meg, és csókolgatta lábait, és megkente a drága kenettel.
042	LUK	007	039	Amikor látta ezt a farizeus, aki őt meghívta, ezt mondta magában: „Ha ő próféta volna, tudná, hogy ki és miféle asszony az, aki megérintette, tudná, hogy bűnös.“
042	LUK	007	040	Ekkor megszólalt Jézus és ezt mondta neki: „Simon, van valami mondanivalóm neked.“Az így szólt: „Mester, mondjad.“
042	LUK	007	041	„Egy hitelezőnek két adósa volt. Az egyik adós volt ötszáz dénárral, a másik pedig ötvennel.
042	LUK	007	042	És amikor nem volt nekik miből megadniuk, mind a kettőnek elengedte. Akkor a kettő közül, mondd meg, melyik szereti őt jobban?“
042	LUK	007	043	Simon így válaszolt: „Azt gondolom, hogy az, akinek többet engedett el.“És Jézus ezt mondta neki: „Helyesen ítéltél“,
042	LUK	007	044	és az asszonyhoz fordulva ezt mondta Simonnak: „Látod ezt az asszonyt? Bejöttem a házadba, lábamnak vizet nem adtál, ő pedig könnyeivel öntözte lábaimat, és hajával törölte meg.
042	LUK	007	045	Engem meg nem csókoltál, ő mióta bejöttem, nem szűnt meg lábaimat csókolgatni.
042	LUK	007	046	Olajjal fejemet nem kented meg, ő pedig drága kenettel kente meg lábaimat.
042	LUK	007	047	Ezért mondom neked: Neki sok bűne bocsáttatott meg, mert nagyon szeretett. Akinek pedig kevés bocsáttatik meg, az kevésbé szeret.“
042	LUK	007	048	Így szólt az asszonyhoz: „Megbocsáttattak neked a te bűneid!“
042	LUK	007	049	És akik együtt ültek vele az asztalnál, elkezdték kérdezgetni egymás között: „Kicsoda ez, hogy a bűnöket is megbocsátja?“
042	LUK	007	050	Ő pedig így szólt az asszonyhoz: „A te hited megtartott téged. Eredj el békességgel!“
042	LUK	008	001	Történt ezután, hogy városról városra és faluról falura járt, és prédikálta és hirdette Isten országát, és vele volt a tizenkettő,
042	LUK	008	002	és néhány asszony is, akiket gonosz lelkektől és betegségekből gyógyított meg: Mária, akit Magdalainak neveznek, akiből hét ördög ment ki,
042	LUK	008	003	és Johanna, Kuzának, Heródes egyik főemberének a felesége és Zsuzsanna és sokan mások, akik vagyonukból szolgáltak neki.
042	LUK	008	004	Amikor nagy sokaság gyűlt egybe, azokból is, akik a városokból mentek hozzá, ezt a példázatot mondta nekik:
042	LUK	008	005	„Kiment a magvető, hogy elvesse vetőmagját. Magvetés közben némelyik az útfélre esett, és eltaposták, és az ég madarai megették.
042	LUK	008	006	Némelyik sziklára esett, és amikor kikelt, elszáradt, mert nem volt nedvessége.
042	LUK	008	007	Némelyik tövisek közé esett, és a tövisek velük együtt növekedve megfojtották azt.
042	LUK	008	008	Némelyik pedig jó földbe esett, és amikor kikelt, százszoros termést hozott.“Amikor ezt mondta, felkiáltott: „Akinek van füle a hallásra, hallja!“
042	LUK	008	009	Megkérdezték tőle tanítványai: „Mit jelent ez a példázat?“
042	LUK	008	010	Ő ezt mondta nekik: „Nektek megadatott, hogy értsétek Isten országának titkait, a többieknek azonban példázatokban adatik, »hogy látván ne lássanak, és hallván ne értsenek.«
042	LUK	008	011	A példázat pedig ez: A mag Isten beszéde.
042	LUK	008	012	Az útfélre esettek azok, akik meghallgatták, de aztán eljön az ördög, és kikapja szívükből, hogy ne higgyenek és ne üdvözüljenek.
042	LUK	008	013	A sziklára esettek azok, akik amikor hallják, örömmel fogadják az igét, de nem ver bennük gyökeret, egy ideig hisznek, a kísértés idején pedig elpártolnak.
042	LUK	008	014	A tövisek közé esettek azok, akik meghallgatták, de amikor elmentek, az élet gondja és gazdagsága és gyönyörűsége megfojtja azt, és termést nem hoznak.
042	LUK	008	015	Akiknél pedig a jó földbe esett, ezek azok, akik a hallott igét tiszta és jó szívvel megtartják, és termést hoznak állhatatossággal.
042	LUK	008	016	„Aki gyertyát gyújt, nem takarja le azt egy edénnyel, ágy alá sem rejti, hanem gyertyatartóba teszi, hogy akik bemennek, lássák a világosságot.
042	LUK	008	017	Mert nincs olyan titok, amely nyilvánvalóvá ne lenne, és nincs olyan rejtett dolog, amely ki ne tudódnék, és világosságra ne jönne.
042	LUK	008	018	Vigyázzatok azért, hogyan hallgatjátok, mert akinek van, annak adatik, és akinek nincs, attól az is elvétetik, amiről azt gondolja, hogy az övé.“
042	LUK	008	019	Odamentek hozzá anyja és testvérei, de nem tudtak hozzájutni a sokaság miatt.
042	LUK	008	020	Ezért tudtára adták neki: „A te anyád és testvéreid kint állnak, téged akarnak látni.“
042	LUK	008	021	Ő azonban így válaszolt nekik: „Az én anyám és testvéreim azok, akik Isten beszédét hallgatják, és megcselekszik azt.“
042	LUK	008	022	Történt egy napon, hogy hajóba szállt tanítványaival, és ezt mondta nekik: „Menjünk át a tó túlsó partjára.“És elindultak.
042	LUK	008	023	Hajózásuk közben elszenderedett. Ekkor szélvész csapott le a tóra, és megrémültek, és veszélyben voltak.
042	LUK	008	024	Hozzá mentek, felkeltették, és ezt mondták: „Mester, Mester, elveszünk!“Ő pedig felkelt, rászólt a szélre és a hullámokra, mire azok elültek, és csend lett.
042	LUK	008	025	És ezt mondta nekik: „Hol van a ti hitetek?“Ők pedig félelemmel és csodálkozással ezt mondták egymásnak: „Ugyan kicsoda ez, hogy a szélnek és víznek is parancsol, és azok engedelmeskednek neki?“
042	LUK	008	026	Aztán áthajóztak a gadaraiak földjére, amely Galileával átellenben van.
042	LUK	008	027	Amikor kiment a partra, egy ember jött elé a városból, akiben ördögök voltak. Régóta nem viselt ruhát, s házban sem lakott, hanem csak sírboltokban.
042	LUK	008	028	Amikor meglátta Jézust, felkiáltott, lába elé borult, és hangosan ezt mondta: „Mi közöm hozzád, Jézus, a felséges Isten Fia? Kérlek téged, ne gyötörj engem!“
042	LUK	008	029	Azt parancsolta ugyanis a tisztátalan léleknek, hogy menjen ki ebből az emberből. Mert már régóta hatalmában tartotta, ezért láncokkal és bilincsekkel megkötözve őrizték, de ő elszakította kötelékeit, az ördög pedig a pusztába űzte.
042	LUK	008	030	Jézus megkérdezte: „Mi a neved?“Az így felelt: „Légió“, mert sok ördög ment bele.
042	LUK	008	031	És kérték őt, hogy ne parancsolja őket vissza az alvilágba.
042	LUK	008	032	Volt pedig ott egy disznócsorda, amely a hegyen legelészett, és kérték őt, hogy engedje meg nekik, hogy azokban menjenek.
042	LUK	008	033	Miután kimentek az ördögök az emberből, és bementek a disznókba, a csorda a meredekről a tóba rohant, és megfulladt.
042	LUK	008	034	Amikor a pásztorok látták, mi történt, elfutottak, és hírét vitték a városba és a falvakba.
042	LUK	008	035	Kimentek az emberek megnézni, mi történt, és Jézushoz mentek, és ott találták azt az embert, akiből az ördögök kimentek, amint felöltözve és ép elmével ült Jézus lábainál, és nagyon megijedtek.
042	LUK	008	036	Akik látták, elbeszélték nekik, hogyan szabadult meg az a megszállott.
042	LUK	008	037	Ekkor a Gadara vidékének egész népe arra kérte, hogy menjen el onnan, mert nagyon féltek. Ő pedig hajóra szállt, és visszatért.
042	LUK	008	038	Az az ember, akiből az ördögök kimentek, arra kérte, hogy vele lehessen. De Jézus elküldte őt, és ezt mondta neki:
042	LUK	008	039	„Térj vissza házadhoz, és beszéld el, milyen nagy dolgokat tett Isten veled.“Elment azért, és hirdette az egész városban, hogy milyen nagy dolgot tett vele Jézus.
042	LUK	008	040	És történt, amikor Jézus visszatért, a nép örömmel fogadta, mert mindnyájan várták.
042	LUK	008	041	És íme, jött egy Jairus nevű ember, aki a zsinagóga elöljárója volt, és Jézus lábai elé borult, és kérte, hogy menjen el házába,
042	LUK	008	042	mert egyetlen, mintegy tizenkét esztendős leánya halálán volt. Miközben ment, a sokaság szorongatta.
042	LUK	008	043	És egy asszony, aki tizenkét esztendő óta vérfolyásos volt, és bár minden vagyonát orvosokra költötte, senki sem tudta meggyógyítani.
042	LUK	008	044	Hátulról hozzálépett, megérintette ruhájának szegélyét, és azonnal elállt a vérfolyása.
042	LUK	008	045	Jézus ezt mondta: „Ki az, aki megérintett?“Amikor mindnyájan tagadták, Péter, és akik vele voltak így szóltak: „Mester, a sokaság szorongat és lökdös téged, és te azt mondod: ki az, aki megérintett engem?“
042	LUK	008	046	De Jézus ezt mondta: „Valaki megérintett engem, mert észrevettem, hogy erő árad ki belőlem.“
042	LUK	008	047	Amikor pedig látta az asszony, hogy nem maradt titokban, reszketve előjött, eléje borult, és elbeszélte az egész sokaság előtt, hogy miért érintette őt, és hogy azonnal meggyógyult.
042	LUK	008	048	Jézus pedig ezt mondta neki: „Bízzál, leányom, a te hited megtartott téged, eredj el békességgel!“
042	LUK	008	049	Még beszélt, amikor eljött egy ember a zsinagógai elöljáró házából, és ezt mondta: „Meghalt a leányod, ne fáraszd a Mestert!“
042	LUK	008	050	Amikor Jézus ezt hallotta, ezt mondta neki: „Ne félj, csak higgy, és meggyógyul.“
042	LUK	008	051	Bemenve a házba, senkit sem engedett be, csak Pétert, Jakabot és Jánost és a leány atyját és anyját.
042	LUK	008	052	Mindnyájan sírtak, és gyászolták. Ő pedig ezt mondta: „Ne sírjatok, nem halt meg, csak alszik.“
042	LUK	008	053	Erre kinevették, mert tudták, hogy meghalt.
042	LUK	008	054	Ekkor mindenkit kiküldött, megfogta a leány kezét, és kiáltott: „Leányom, kelj fel!“
042	LUK	008	055	Ekkor visszatért abba a lélek, azonnal felkelt, és ő megparancsolta, hogy adjanak neki enni.
042	LUK	008	056	És álmélkodtak annak szülei, de ő megparancsolta, hogy senkinek se mondják el, ami történt.
042	LUK	009	001	Miután összehívta Jézus tizenkét tanítványát, erőt és hatalmat adott nekik minden ördög felett, és betegségek gyógyítására is.
042	LUK	009	002	Aztán elküldte őket, hogy prédikálják Isten országát, és betegeket gyógyítsanak.
042	LUK	009	003	Ezt mondta nekik: „Semmit ne vigyetek az útra, se botot, se táskát, se kenyeret, se pénzt, két-két ruhátok se legyen.
042	LUK	009	004	Amelyik házba bementek, ott maradjatok, és onnan induljatok tovább.
042	LUK	009	005	Ha nem fogadnak be titeket, amikor kimentek abból a városból, még a port is verjétek le lábatokról, bizonyságul ellenük.“
042	LUK	009	006	Azok tehát útra keltek, bejárták a falvakat, hirdették az evangéliumot, és gyógyítottak mindenütt.
042	LUK	009	007	Heródes, a negyedes fejedelem meghallotta mindazt, ami történt, és zavarban volt, mert némelyek azt mondták, hogy János támadt fel a halálból.
042	LUK	009	008	Mások szerint Illés jelent meg, ismét mások pedig, hogy a próféták közül támadt fel valaki.
042	LUK	009	009	Heródes ezt mondta: „Jánost lefejeztettem, kicsoda hát ez, akiről én ilyen dolgokat hallok?“És látni akarta őt.
042	LUK	009	010	Amikor visszatértek, az apostolok elbeszéltek neki mindent, amit cselekedtek. Akkor maga mellé vette őket, és elvonult velük egy magányos helyre, egy Bétsaida nevű városba.
042	LUK	009	011	Amikor a sokaság ezt megtudta, követte őt, és ő örömmel fogadta őket, Isten országáról beszélt nekik, és akiknek gyógyulásra volt szükségük, azokat meggyógyította.
042	LUK	009	012	Amikor a nap már hanyatlani kezdett, a tizenkettő odament hozzá, ezt mondták neki: „Bocsásd el a sokaságot, hogy menjenek el, és a környező falvakban és majorokban megszálljanak, és élelmet találjanak, mert itt puszta helyen vagyunk.“
042	LUK	009	013	Ő pedig ezt mondta nekik: „Adjatok nekik ti enni!“Azok így válaszoltak: „Nekünk sincs több öt kenyérnél és két halnál, ha csak el nem megyünk, és nem veszünk eledelt az egész sokaságnak.“
042	LUK	009	014	Mert mintegy ötezer férfi volt ott. Így szólt tanítványaihoz: „Ültessétek le őket csoportokban ötvenenként.“
042	LUK	009	015	Így cselekedtek, és leültették valamennyit.
042	LUK	009	016	Ő pedig vette az öt kenyeret és két halat, égre emelte szemét, megáldotta azokat, és megszegte, és a tanítványoknak adta, hogy a sokaság elé tegyék.
042	LUK	009	017	Mindnyájan ettek és jóllaktak, és összeszedték a megmaradt darabokat, tizenkét kosárral.
042	LUK	009	018	Történt, hogy amikor egyszer magában imádkozott, és csak a tanítványok voltak vele, megkérdezte őket: „Kinek mond engem a sokaság?“
042	LUK	009	019	Azok így válaszoltak: „Keresztelő Jánosnak, mások Illésnek, mások pedig azt mondják, hogy a régi próféták közül támadt fel valaki.“
042	LUK	009	020	Ő ekkor ezt mondta nekik: „Hát ti kinek mondtok engem?“Péter így válaszolt: „Az Isten Krisztusának!“
042	LUK	009	021	Ő pedig rájuk parancsolt, és meghagyta nekik, hogy ezt senkinek se mondják.
042	LUK	009	022	Majd így szólt: „Az Emberfiának sokat kell szenvednie, és megvettetnie a vénektől, a főpapoktól és az írástudóktól, és meg kell öletnie, és harmadnapon feltámadnia.“
042	LUK	009	023	Azután így szólt mindnyájukhoz: „Ha valaki utánam akar jönni, tagadja meg magát, és vegye fel keresztjét mindennap, és kövessen engem.
042	LUK	009	024	Mert aki meg akarja tartani életét, elveszti azt, aki pedig elveszti életét énérettem, megtartja azt.
042	LUK	009	025	Mert mit használ az embernek, ha az egész világot megnyeri is, önmagát pedig elveszti, vagy kárt vall?
042	LUK	009	026	Mert aki szégyell engem és az én beszédemet, az Emberfia is szégyellni fogja azt, amikor eljön a maga, az Atya és az angyalok dicsőségében.
042	LUK	009	027	Bizony mondom nektek, hogy vannak az itt állók között, akik nem ízlelnek halált, míg meg nem látják Isten országát.“
042	LUK	009	028	Történt e beszédek után mintegy nyolc nappal, hogy maga mellé vette Pétert, Jánost és Jakabot, és felment a hegyre imádkozni.
042	LUK	009	029	Imádkozás közben arckifejezése megváltozott, és ruhája fehér és fénylő lett.
042	LUK	009	030	És íme két férfi beszélt vele: Mózes és Illés,
042	LUK	009	031	akik dicsőségben jelentek meg, és az ő haláláról beszéltek, amelyet Jeruzsálemben kell beteljesítenie.
042	LUK	009	032	Pétert és a vele lévőket elnyomta az álom, de amikor felébredtek, látták az ő dicsőségét és azt a két férfit, akik ott álltak vele.
042	LUK	009	033	Történt, hogy amikor azok távozóban voltak, Péter ezt mondta Jézusnak: „Mester, jó nekünk itt lennünk. Csináljunk azért három sátrat: egyet neked, egyet Mózesnek és egyet Illésnek.“De nem tudta, mit beszél.
042	LUK	009	034	Amikor ezeket mondta, felhő támadt, és beárnyékolta őket, ők pedig megijedtek, amikor felhőbe kerültek.
042	LUK	009	035	Szózat hallatszott a felhőből: „Ez az én Fiam, akit kiválasztottam, őt hallgassátok!“
042	LUK	009	036	Miközben a szózat hallatszott, Jézus már egyedül maradt ott. Ők pedig hallgattak, és azokban a napokban semmit sem mondtak el abból, amit hallottak és láttak.
042	LUK	009	037	Történt a következő napon, amikor lementek a hegyről, nagy sokaság ment eléje.
042	LUK	009	038	És íme, egy ember így kiáltott a sokaságból: „Mester, kérlek téged, tekints a fiamra, mert ő az én egyetlenem.
042	LUK	009	039	És íme, valami lélek szokta megragadni őt, és hirtelen kiáltozni kezd, és rázza őt annyira, hogy tajtékzik, és nehezen távozik tőle, miután gyötörte.
042	LUK	009	040	Kértem tanítványaidat, hogy űzzék ki, de nem tudták.“
042	LUK	009	041	Jézus így szólt: „Ó, hitetlen és elfajult nemzedék, meddig leszek közöttetek, és meddig tűrlek titeket? Hozd ide a fiadat!“
042	LUK	009	042	Amíg odament, az ördög leteperte, és megrázta. De Jézus ráparancsolt a tisztátalan lélekre, meggyógyította a gyermeket, és visszaadta atyjának.
042	LUK	009	043	Ekkor elámultak mindnyájan Isten nagyságán. Amikor mindnyájan csodálkoztak mindazon, amit Jézus cselekedett, ezt mondta tanítványainak:
042	LUK	009	044	„Jegyezzétek meg jól ezeket a szavakat: mert az Emberfia az emberek kezébe adatik!“
042	LUK	009	045	De ők nem értették ezt a mondást, és el volt rejtve előlük, hogy ne értsék meg, és féltek őt megkérdezni e mondás értelme felől.
042	LUK	009	046	Majd az a gondolat támadt bennük, hogy ki a nagyobb közöttük.
042	LUK	009	047	Jézus látva szívük gondolatát, kézen fogott egy kis gyermeket, maga mellé állította,
042	LUK	009	048	és ezt mondta nekik: „Aki egy kisgyermeket befogad az én nevemben, engem fogad be, és aki engem befogad, azt fogadja be, aki engem elküldött, mert aki a legkisebb mindnyájatok között, az a nagy.“
042	LUK	009	049	Megszólalt János, és ezt mondta: „Mester, láttunk valakit, aki a te nevedben ördögöket űz, és eltiltottuk, mert nem követ minket.“
042	LUK	009	050	Jézus azonban ezt mondta neki: „Ne tiltsátok el, mert aki nincs ellenünk, mellettünk van.“
042	LUK	009	051	Történt, amikor már közeledett felemeltetésének ideje, elhatározta, hogy Jeruzsálembe megy.
042	LUK	009	052	Követeket küldött maga előtt. Azok elindultak, és betértek egy samáriai faluba, hogy neki szállást készítsenek.
042	LUK	009	053	De nem fogadták be őt, mivel Jeruzsálembe ment.
042	LUK	009	054	Amikor ezt látták tanítványai, Jakab és János, ezt mondták: „Uram, akarod-e, hogy ezt mondjuk: Tűz szálljon le az égből, és égesse meg őket, amint Illés is tette?“
042	LUK	009	055	Jézus azonban megfordulva megdorgálta őket, és ezt mondta: „Nem tudjátok, hogy milyen lélek van bennetek,
042	LUK	009	056	mert az Emberfia nem azért jött, hogy elveszítse az emberek életét, hanem hogy megtartsa.“Elmentek azért más faluba.
042	LUK	009	057	Történt pedig, amikor mentek az úton, valaki ezt mondta neki: „Követlek téged, Uram, bárhová mégy.“
042	LUK	009	058	Jézus azonban így felelt: „A rókáknak barlangjuk van, és az égi madaraknak fészkük, de az Emberfiának nincs fejét hová lehajtania.“
042	LUK	009	059	Egy másikhoz így szólt: „Kövess engem!“Az pedig ezt mondta: „Uram, engedd meg nekem, hogy előbb elmenjek, és eltemessem az atyámat!“
042	LUK	009	060	Jézus így válaszolt neki: „Hadd temessék el a halottak az ő halottaikat, te pedig menj el, és hirdesd Isten országát.“
042	LUK	009	061	Egy másik is ezt mondta: „Követlek, Uram, de előbb engedd meg nekem, hogy búcsút vegyek házam népétől.“
042	LUK	009	062	Jézus így felelt: „Aki az eke szarvára veti kezét, és hátratekint, nem alkalmas Isten országára.“
042	LUK	010	001	Ezek után pedig az Úr hetvenkét tanítványt választott ki, és elküldte őket maga előtt kettesével minden városba és helységbe, ahová menni készült.
042	LUK	010	002	Ezt mondta nekik: „Az aratni való sok, a munkás kevés. Kérjétek az aratás Urát, hogy küldjön munkásokat az ő aratásába.
042	LUK	010	003	Menjetek el, íme, én elküldelek titeket, mint bárányokat a farkasok közé.
042	LUK	010	004	Ne vigyetek magatokkal erszényt, se táskát, se sarut. Az úton senkit se köszöntsetek.
042	LUK	010	005	Ha bementek egy házba, először ezt mondjátok: Békesség e háznak!
042	LUK	010	006	És ha van ott valaki, aki a békesség fia, nyugodjék meg azon a ti békességetek. Ha nincs, rátok tér vissza.
042	LUK	010	007	Ugyanabban a házban maradjatok, és azt egyétek, igyátok, amit adnak. Mert méltó a munkás az ő jutalmára. Ne járjatok házról házra.
042	LUK	010	008	Ha egy városba bementek, és befogadnak titeket, azt egyétek, amit elétek tesznek.
042	LUK	010	009	És gyógyítsátok a betegeket, és mondjátok nekik: Elközelített hozzátok Isten országa.
042	LUK	010	010	Ha egy városba bementek, és titeket nem fogadnak be, menjetek ki annak utcáira, és ezt mondjátok:
042	LUK	010	011	A port is, amely reánk tapadt városotokból, lerázzuk, de azt tudjátok meg, hogy Isten országa elközelített hozzátok.
042	LUK	010	012	Mondom pedig nektek, hogy Sodomának állapota tűrhetőbb lesz ama napon, mint azé a városé.
042	LUK	010	013	Jaj neked, Korazin! Jaj neked, Bétsaida! Mert ha Tíruszban vagy Szidónban történtek volna azok a csodák, amelyek benned történtek, zsákban és hamuban ülve régen megtértek volna.
042	LUK	010	014	De Tírusznak és Szidónnak tűrhetőbb lesz a dolga az ítéletkor, mint nektek.
042	LUK	010	015	És te, Kapernaum, talán az égig magasztalnak fel? A pokolig fogsz levettetni.
042	LUK	010	016	Aki titeket hallgat, engem hallgat, és aki titeket megvet, engem vet meg, és aki engem vet meg, azt veti meg, aki engem küldött.“
042	LUK	010	017	Visszatért pedig a hetvenkét tanítvány örömmel, és ezt mondták: „Uram, a te nevedre még az ördögök is engedelmeskednek nekünk.“
042	LUK	010	018	Ő pedig ezt mondta nekik: „Láttam a sátánt, mint villámlást lebukni az égből.
042	LUK	010	019	Íme, adok nektek hatalmat, hogy kígyókon és skorpiókon tapodjatok és az ellenség minden erején, és hogy semmi se ártson nektek.
042	LUK	010	020	De ne annak örüljetek, hogy a lelkek engedelmeskednek nektek, hanem inkább annak örüljetek, hogy a ti nevetek fel van írva a mennyben.“
042	LUK	010	021	Abban az órában Jézus örvendezett a Szentlélek által, és ezt mondta: „Hálát adok neked, Atyám, mennynek és földnek Ura, hogy elrejtetted ezeket a bölcsek és értelmesek elől, és a gyermekeknek kijelentetted. Igen, Atyám, mert így volt kedves előtted.
042	LUK	010	022	Mindent nekem adott az én Atyám, és senki sem tudja, kicsoda a Fiú, csak az Atya, és kicsoda az Atya, csak a Fiú, és az, akinek a Fiú akarja kijelenteni.“
042	LUK	010	023	És a tanítványokhoz fordulva, ezt mondta nekik: „Boldog az a szem, amely látja azt, amit ti láttok.
042	LUK	010	024	Mert mondom nektek, sok próféta és király kívánta látni, amit ti láttok, de nem látták, és hallani, amit ti hallotok, de nem hallották.“
042	LUK	010	025	És íme, egy törvénytudó előállt, és kísértve őt ezt mondta: „Mester, mit cselekedjem, hogy az örök életet elnyerjem?“
042	LUK	010	026	Ő pedig ezt mondta neki: „A törvényben mi van megírva? Hogyan olvasod?“
042	LUK	010	027	Az pedig ezt válaszolta: „»Szeresd az Urat, a te Istenedet, teljes szívedből, teljes lelkedből, minden erődből és teljes elmédből, és a te felebarátodat, mint magadat.«“
042	LUK	010	028	Ezt mondta neki: „Jól feleltél. Ezt cselekedd, és élsz.“
042	LUK	010	029	Az pedig igazolni akarva magát, így szólt Jézushoz: „De ki az én felebarátom?“
042	LUK	010	030	Jézus ezt mondta neki: „Egy ember ment Jeruzsálemből Jerikóba, és rablók kezébe esett, akik kifosztották, és megsebesítették, aztán elmentek, és otthagyták félholtan.
042	LUK	010	031	Történetesen egy pap ment lefelé az úton, aki azt látva, elkerülte.
042	LUK	010	032	Hasonlóképpen egy lévita is, amikor arra a helyre ért, és azt látta, elkerülte.
042	LUK	010	033	Egy samáriai pedig, amikor az úton odaért hozzá, és meglátta, könyörületességre indult.
042	LUK	010	034	Odament hozzá, bekötözte sebeit, és olajat és bort öntött azokra. Aztán feltette saját barmára, és a vendégfogadó házhoz vitte, és gondját viselte.
042	LUK	010	035	Másnap pedig elmenőben két dénárt vett elő, a gazdának adta, és ezt mondta neki: Viselj gondot reá, és ha valamit még ezen felül ráköltesz, amikor visszatérek, megadom neked.
042	LUK	010	036	Mit gondolsz: e három közül ki volt a felebarátja annak, aki a rablók kezébe esett?“
042	LUK	010	037	Az pedig ezt mondta: „Az, aki könyörült rajta.“Jézus ezt mondta neki: „Eredj el, és te is hasonlóképpen cselekedj.“
042	LUK	010	038	Történt pedig, hogy amikor az úton mentek, bement egy faluba, egy Márta nevű asszony pedig befogadta házába.
042	LUK	010	039	Ennek volt egy Mária nevű testvére, aki Jézus lábához ülve hallgatta beszédét.
042	LUK	010	040	Márta pedig el volt foglalva a házimunkában. Ezért odaállt, és ezt mondta: „Uram, nem törődsz azzal, hogy az én testvérem magamra hagyott a szolgálatban? Mondd hát neki, hogy segítsen!“
042	LUK	010	041	Jézus ezt válaszolta neki: „Márta, Márta, szorgalmas vagy, és sokra igyekezel.
042	LUK	010	042	De egy a szükséges dolog. Mária a jó részt választotta, amelyet el nem vesznek tőle.“
042	LUK	011	001	Történt egyszer, hogy amikor egy helyen imádkozott, miután befejezte, egyik tanítványa így szólt hozzá: „Uram, taníts minket imádkozni, amiképpen János is tanította az ő tanítványait.“
042	LUK	011	002	Ő pedig ezt mondta nekik: „Amikor imádkoztok, ezt mondjátok: »Mi Atyánk, aki a mennyekben vagy, szenteltessék meg a te neved. Jöjjön el a te országod. Legyen meg a te akaratod, amint a mennyben, úgy a földön is.
042	LUK	011	003	Mindennapi kenyerünket add meg nekünk naponként,
042	LUK	011	004	és bocsásd meg a mi bűneinket, mert mi is megbocsátunk mindenkinek, aki nekünk adósunk. És ne vígy minket kísértésbe.«“
042	LUK	011	005	Azután így szólt hozzájuk: „Ki az közületek, akinek van egy barátja, és ha az elmegy hozzá éjfélkor, és ezt mondja neki: Barátom, adj nekem kölcsön három kenyeret,
042	LUK	011	006	mert egy barátom útközben hozzám tért be, és nincs mit adnom neki enni,
042	LUK	011	007	ő így válaszolna belülről neki: Ne zavarj engem, mert az ajtó be van zárva, és gyermekeim is velem vannak az ágyban, nem kelhetek fel, hogy adjak neked.
042	LUK	011	008	Mondom nektek, ha nem is fog felkelni, és adni neki azért, mert barátja, de annak tolakodása miatt fel fog kelni, és ad neki annyit, amennyi kell.
042	LUK	011	009	Én is azt mondom nektek: Kérjetek, és adatik, keressetek, és találtok, zörgessetek, és megnyittatik nektek,
042	LUK	011	010	mert aki kér, mind kap, aki keres, talál, és a zörgetőnek megnyittatik.
042	LUK	011	011	Melyik apa az közületek, akitől ha a fia kenyeret kér, követ ad neki? Vagy ha halat kér, hal helyett kígyót ad neki?
042	LUK	011	012	Vagy ha tojást kér, skorpiót ad neki?
042	LUK	011	013	Azért ha ti gonosz létetekre tudtok a ti gyermekeiteknek jó ajándékokat adni, mennyivel inkább ad a ti mennyei Atyátok Szentlelket azoknak, akik tőle kérik.“
042	LUK	011	014	Egyszer kiűzött egy ördögöt, amely néma volt. Történt, hogy amikor kiment az ördög, megszólalt a néma, és csodálkozott a sokaság.
042	LUK	011	015	Közülük némelyek ezt mondták: „Belzebubbal, az ördögök fejedelmével űzi ki az ördögöket.“
042	LUK	011	016	Mások meg kísértették, és mennyei jelt kívántak tőle.
042	LUK	011	017	Ő pedig ismerve azok gondolatát, ezt mondta nekik: „Minden ország, amely meghasonlik önmagával, elpusztul, és ház házra omlik.
042	LUK	011	018	Ha a sátán meghasonlik önmagával, hogyan állhatna fönn országa? Mert azt mondjátok, hogy én Belzebubbal űzöm ki az ördögöket.
042	LUK	011	019	És ha én Belzebubbal űzöm ki az ördögöket, a ti fiaitok kivel űzik ki? Azért ők maguk lesznek a ti bíráitok.
042	LUK	011	020	Ha viszont én Isten ujjával űzöm ki az ördögöket, akkor kétségkívül elérkezett hozzátok Isten országa.
042	LUK	011	021	Amikor az erős ember fegyverrel őrzi a maga palotáját, javai biztonságban vannak.
042	LUK	011	022	De amikor a nála erősebb megy oda, és legyőzi, akkor elveszi fegyverét, amiben bízott, és amit tőle zsákmányolt, szétosztja.
042	LUK	011	023	Aki nincs velem, ellenem van, és aki nem gyűjt velem, az tékozol.
042	LUK	011	024	Amikor a tisztátalan lélek kimegy az emberből, víz nélküli helyeken jár, nyugalmat keresve. És amikor nem talál, ezt mondja: visszatérek az én házamba, ahonnan jöttem,
042	LUK	011	025	és odamenve kisöpörve és felékesítve találja azt.
042	LUK	011	026	Akkor elmegy, maga mellé vesz még más hét lelket, magánál is gonoszabbakat, bemennek, és ott laknak. És annak az embernek a végső állapota rosszabb lesz az elsőnél.“
042	LUK	011	027	Történt pedig, amikor ezeket mondta, egy asszony a sokaságból így kiáltott hozzá: „Boldog az az anyaméh, amely téged hordozott, és az emlők, amelyeket szoptál.“
042	LUK	011	028	Ő pedig ezt mondta: „Még boldogabbak azok, akik hallgatják Isten beszédét, és megtartják azt.“
042	LUK	011	029	Amikor a sokaság hozzá gyülekezett, ezt mondta: „Ez a gonosz nemzedék jelt követel, de nem adatik neki, csak Jónás próféta jele.
042	LUK	011	030	Mert amiképpen Jónás jelül volt a niniveiek számára, úgy lesz az Emberfia is e nemzedéknek.
042	LUK	011	031	Dél királynője fel fog támadni az ítéletkor e nemzedéknek férfiaival, és kárhoztatja őket. Mert ő eljött a föld széléről, hogy hallhassa Salamon bölcsességét, de íme, nagyobb van itt Salamonnál.
042	LUK	011	032	Ninive férfiai az ítéletkor együtt támadnak fel e nemzedékkel, és kárhoztatják majd őket, mert ők megtértek Jónás beszédére, de íme, nagyobb van itt Jónásnál.
042	LUK	011	033	„Aki gyertyát gyújt, nem teszi rejtett helyre, sem a véka alá, hanem a gyertyatartóba, hogy akik bemennek, lássák a világosságot.
042	LUK	011	034	A test lámpása a szem. Ha azért a szemed őszinte, az egész tested világos lesz. Ha pedig a szemed gonosz, a tested is sötét.
042	LUK	011	035	Vigyázz tehát, hogy a világosság, amely benned van, sötétség ne legyen.
042	LUK	011	036	Ha tehát az egész tested világos, és nincs benne sötét rész, akkor egészen világos lesz, mint amikor a lámpás megvilágít téged világosságával.“
042	LUK	011	037	Beszéd közben egy farizeus arra kérte, hogy ebédeljen nála. Bement, és leült enni.
042	LUK	011	038	A farizeus, amikor ezt látta, elcsodálkozott, hogy ebéd előtt nem mosdott meg.
042	LUK	011	039	Az Úr ezt mondta neki: „Ti, farizeusok a pohárnak és tálnak külső részét megtisztítjátok ugyan, de a belsőtök tele van nyereségvággyal és gonoszsággal.
042	LUK	011	040	Bolondok! Aki azt teremtette, ami kívül van, nem ő teremtette-e azt is, ami belül van?
042	LUK	011	041	Azt adjátok oda alamizsnaként, ami belül van, és akkor minden tiszta lesz nektek.
042	LUK	011	042	De jaj nektek, farizeusok, mert megadjátok a tizedet a mentából, a kaporból és minden zöldségféléből, de mellőzitek az igazságot és az Isten szeretetét. Pedig ezeket kellene cselekedni, és amazokat sem elhagyni.
042	LUK	011	043	Jaj nektek farizeusok! Mert szeretitek az első helyet a zsinagógában és a köszöntéseket a piacon.
042	LUK	011	044	Jaj nektek, képmutató írástudók és farizeusok, mert olyanok vagytok, mint a sírok, amelyek nem látszanak, és az emberek, akik azokon járnak, nem tudnak róla.“
042	LUK	011	045	Ekkor megszólalt valaki a törvénytudók közül: „Mester, amikor ezeket mondod, minket is megbántasz.“
042	LUK	011	046	Ő pedig így válaszolt: „Jaj nektek is, törvénytudók, mert elhordozhatatlan terhekkel terhelitek meg az embereket, de ti magatok egy ujjal sem érintitek a terheket.
042	LUK	011	047	Jaj nektek, mert építitek a próféták síremlékeit, a ti atyáitok pedig megölték őket.
042	LUK	011	048	Tehát bizonyítjátok, és jóváhagyjátok atyáitok cselekedeteit, hogy ők megölték őket, ti pedig síremlékeiket építitek.
042	LUK	011	049	Ezért mondja Isten bölcsessége is: Küldök hozzájuk prófétákat és apostolokat, és azok közül némelyeket megölnek, és némelyeket elüldöznek,
042	LUK	011	050	hogy számon kéressék ettől a nemzedéktől minden próféta vére, amelyet e világ kezdetétől kiontottak
042	LUK	011	051	Ábel vérétől kezdve Zakariás véréig, aki az oltár és a templom között pusztult el. Bizony mondom nektek, számot kell adni ennek a nemzedéknek!
042	LUK	011	052	Jaj nektek, törvénytudók, mert elvettétek az ismeret kulcsát: ti magatok nem mentek be, és azokat is megakadályoztátok, akik be akarnak menni.“
042	LUK	011	053	Amikor ezeket mondta nekik, az írástudók és farizeusok elkezdték hevesen támadni, és sok dolog felől kérdezgették,
042	LUK	011	054	ólálkodtak utána, hogy szavaiból elkapjanak valamit, amivel vádolhatják.
042	LUK	012	001	Miközben sok ezerből álló sokaság gyűlt össze úgy, hogy majd letaposták egymást, elkezdett beszélni tanítványaihoz: „Mindenekelőtt óvakodjatok a farizeusok kovászától, ami a képmutatás.
042	LUK	012	002	Mert nincs olyan rejtett dolog, amely napfényre ne jönne, és olyan titok, amely ki ne tudódnék.
042	LUK	012	003	Amit sötétségbe mondtatok, azt a világosságban fogják meghallani. Amit fülbe súgva mondtatok rejtett helyen, azt a házak tetejéről fogják hirdetni.
042	LUK	012	004	Mondom nektek, az én barátaimnak: Ne féljetek azoktól, akik a testet ölik meg, és aztán többet nem árthatnak.
042	LUK	012	005	De megmondom nektek, kitől féljetek: Féljetek attól, aki ha megöl, arra is van hatalma, hogy a gyehennára vessen. Bizony mondom nektek: Tőle féljetek!
042	LUK	012	006	Ugye öt verebet meg lehet venni két fillérért? De azok közül egy sincs Istennél elfelejtve.
042	LUK	012	007	Nektek pedig még hajatok szálai is mind számon vannak tartva. Ne féljetek tehát: Ti sok verébnél értékesebbek vagytok.
042	LUK	012	008	Mondom nektek: Ha valaki vallást tesz rólam az emberek előtt, az Emberfia is vallást tesz arról Isten angyalai előtt.
042	LUK	012	009	Aki pedig megtagad engem az emberek előtt, azt én is megtagadom Isten angyalai előtt.
042	LUK	012	010	És ha valaki valamit mond az Emberfia ellen, bocsánatot nyer, de aki a Szentlelket káromolja, nem nyer bocsánatot.
042	LUK	012	011	Amikor a zsinagógákba és a fejedelmek és hatalmasságok elé hurcolnak titeket, ne aggodalmaskodjatok, hogyan vagy mit szóljatok védelmetekre, vagy mit mondjatok.
042	LUK	012	012	Mert a Szentlélek abban az órában megtanít titeket, hogy mit kell mondanotok.“
042	LUK	012	013	Ekkor így szólt hozzá valaki a sokaságból: „Mester, mondd meg az én testvéremnek, hogy ossza meg velem az örökséget!“
042	LUK	012	014	Ő pedig így válaszolt: „Ember, ki tett engem bíróvá vagy végrehajtóvá közöttetek?“
042	LUK	012	015	Azután ezt mondta nekik: „Vigyázzatok, és őrizkedjetek a telhetetlenségtől, mert nem a vagyonban való bővölködés jelenti az életet.“
042	LUK	012	016	Mondott nekik egy példázatot: „Egy gazdag embernek bőségesen termett a földje
042	LUK	012	017	ezért így okoskodott magában: Mit cselekedjem? Mert nincs hová betakarítanom termésemet.
042	LUK	012	018	És ezt mondta: Ezt cselekszem: csűreimet lebontatom, és nagyobbakat építek, és azokba gyűjtöm be gabonámat és javaimat.
042	LUK	012	019	És ezt mondom lelkemnek: Én lelkem, sok javad van sok esztendőre eltéve, tedd magad kényelembe, egyél, igyál, és élvezd az életet!
042	LUK	012	020	Isten ezt mondta neki: Bolond! Még az éjjel elkérik tőled a te lelkedet, akkor kié lesz mindaz, amit felhalmoztál?
042	LUK	012	021	Így jár mindenki, aki kincset gyűjt magának, és nem Istenben gazdag.“
042	LUK	012	022	Tanítványainak ezt mondta: „Ezért mondom nektek, ne aggodalmaskodjatok a ti életetek miatt, mit egyetek, se a testetek miatt, mibe öltözködjetek,
042	LUK	012	023	Mert az élet több, mint az eledel és a test, mint az öltözet.
042	LUK	012	024	Nézzétek meg a hollókat! Nem vetnek és nem aratnak, nincs éléskamrájuk, sem csűrük, és Isten eltartja azokat. Mennyivel értékesebbek vagytok ti a madaraknál!
042	LUK	012	025	Ki az közületek, aki aggodalmaskodásával akár egy arasznyival is megnövelheti termetét?
042	LUK	012	026	Ha pedig ilyen csekélységet sem tudtok megtenni, mit aggodalmaskodtok a többi miatt?
042	LUK	012	027	Nézzétek meg a liliomokat, hogyan növekednek! Nem szőnek és nem fonnak, de mondom nektek, Salamon teljes dicsőségében sem öltözködött úgy, mint egy ezek közül.
042	LUK	012	028	Ha pedig a füvet, amely ma a mezőn van, és holnap a kemencébe vetik, így öltözteti Isten, mennyivel inkább titeket, ti kicsinyhitűek!
042	LUK	012	029	Ne kérdezzétek tehát: mit egyetek, vagy mit igyatok, és ne nyugtalankodjatok.
042	LUK	012	030	Mindezeket a pogányok kérdezik. A ti Atyátok pedig tudja, hogy nektek szükségetek van ezekre.
042	LUK	012	031	Inkább keressétek Isten országát, és ezeket mind megkapjátok.
042	LUK	012	032	Ne félj, te kicsiny nyáj, mert úgy tetszett a ti Atyátoknak, hogy nektek adja az országot!
042	LUK	012	033	„Adjátok el, amitek van, és adjátok oda alamizsnaként. Szerezzetek magatoknak erszényeket, amelyek nem avulnak el, kifogyhatatlan kincset a mennyországban, ahol a tolvaj nem fér hozzá, és a moly sem emészti meg.
042	LUK	012	034	Mert ahol a ti kincsetek, ott lesz a szívetek is.
042	LUK	012	035	„Legyen derekatok felövezve, és lámpásotok meggyújtva.
042	LUK	012	036	Ti pedig legyetek hasonlók az olyan emberekhez, akik várják, mikor jön meg uruk a menyegzőről, hogy amint megérkezik és zörget, azonnal ajtót nyissanak neki.
042	LUK	012	037	Boldogok azok a szolgák, akiket az úr, amikor hazamegy, ébren talál. Bizony mondom nektek, hogy felövezi magát, leülteti őket, hozzájuk megy, és felszolgál nekik.
042	LUK	012	038	És ha a második vagy harmadik őrváltáskor jön meg, és úgy találja őket, boldogok azok a szolgák!
042	LUK	012	039	Azt pedig jegyezzétek meg, hogy ha tudná a ház gazdája, hogy mikor jön a tolvaj, vigyázna, és nem engedné, hogy házába törjön.
042	LUK	012	040	Ti is legyetek tehát készen, mert amely órában nem is gondoljátok, abban jön el az Emberfia.“
042	LUK	012	041	Péter erre megkérdezte: „Uram, nekünk mondod ezt a példázatot vagy mindenkinek?“
042	LUK	012	042	Az Úr így válaszolt: „Kicsoda hát a hű és bölcs sáfár, akit az úr gondviselővé tett háza népén, hogy idejében adja ki nekik élelmüket?
042	LUK	012	043	Boldog az a szolga, akit az ő ura, amikor hazajön, ilyen munkában talál!
042	LUK	012	044	Bizony mondom néktek, hogy egész vagyona gondviselőjévé teszi.
042	LUK	012	045	Ha pedig a szolga így szólna szívében: Halogatja még az én uram a hazajövetelt, és verni kezdi a szolgákat és szolgálóleányokat, és elkezdene enni, és inni és részegeskedni,
042	LUK	012	046	megjön annak a szolgának az ura, amely napon nem várja, és amely órában nem gondolja, és kettévágatja, és a hitetlenek sorsára juttatja.
042	LUK	012	047	Az a szolga, aki ismerte ura akaratát, és nem teljesítette, és nem cselekedett akarata szerint, sok verést kap.
042	LUK	012	048	Aki pedig nem ismerte, és büntetésre méltó dolgokat cselekedett, az kevés verést kap. Akinek sokat adtak, attól sokat követelnek. Akire sokat bíztak, attól többet kívánnak.
042	LUK	012	049	Azért jöttem, hogy tüzet bocsássak a világra. Mennyire szeretném, ha már lángolna!
042	LUK	012	050	Keresztséggel kell még megkereszteltetnem, és mennyire szorongok, míg végbe nem megy.
042	LUK	012	051	Azt gondoljátok, hogy azért jöttem, hogy békességet hozzak a földre? Mondom nektek: egyáltalán nem, sőt inkább ellentétet.
042	LUK	012	052	Mert mostantól fogva, ha öten lesznek egy házban, ellentétbe kerülnek egymással: három kettő ellen és kettő három ellen.
042	LUK	012	053	Ellentétbe kerül az apa a fiával és a fiú az apjával és az anya a leányával és leány az anyjával, az anyós a menyével és a meny az anyósával.“
042	LUK	012	054	A sokaságnak ezt mondta: „Amikor látjátok, hogy napnyugatról felhő támad, azonnal ezt mondjátok: Záporeső jön, és úgy lesz.
042	LUK	012	055	És amikor halljátok fújni a déli szelet, ezt mondjátok: Hőség lesz, és úgy lesz.
042	LUK	012	056	Képmutatók! Az égnek és földnek jeleit felismeritek, ezt az időt pedig miért nem tudjátok felismerni?
042	LUK	012	057	„Miért nem ítélitek meg magatoktól is azt, hogy mi a helyes?
042	LUK	012	058	Amikor pedig ellenfeleddel a hatóság elé mégy, igyekezzél még az úton megszabadulni tőle, hogy ne hurcoljon a bíró elé, és a bíró át ne adjon a börtönőrnek, a börtönőr tömlöcbe ne vessen.
042	LUK	012	059	Mondom neked, hogy nem jössz ki onnan, amíg meg nem adod az utolsó fillért is.“
042	LUK	013	001	Éppen abban az időben jöttek oda néhányan, akik neki hírt hoztak a galileaiakról, akiknek vérét Pilátus áldozatukéval elegyítette.
042	LUK	013	002	Jézus ezt mondta nekik: „Gondoljátok, hogy ezek a galileaiak bűnösebbek voltak valamennyi galileainál, mert ezt szenvedték el?
042	LUK	013	003	Mondom nektek: Nem! Sőt, ha meg nem tértek, mindnyájan hasonlóképpen elvesztek.
042	LUK	013	004	Vagy az a tizennyolc, akikre rászakadt a torony Siloámban, és megölte őket, gondoljátok, hogy bűnösebbek voltak minden más Jeruzsálemben lakó embernél?
042	LUK	013	005	Mondom nektek: Nem! Sőt, ha meg nem tértek mindnyájan hasonlóképpen elvesztek.“
042	LUK	013	006	És ezt a példázatot mondta: „Egy embernek volt egy fügefája szőlőjében, és elment, hogy azon gyümölcsöt keressen, de nem talált.
042	LUK	013	007	Ezt mondta a vincellérnek: Íme, három esztendeje, hogy ide járok gyümölcsöt keresni ezen a fügefán, és nem találok. Vágd ki, miért foglalja a földet is hiába?
042	LUK	013	008	De az így válaszolt neki: Uram, hagyd meg még ebben az esztendőben, míg köröskörül megkapálom és megtrágyázom.
042	LUK	013	009	Hátha jövőre terem. Ha pedig nem, azután vágd ki.“
042	LUK	013	010	Egy zsinagógában tanított szombaton,
042	LUK	013	011	és íme, volt ott egy asszony, akiben betegség lelke volt tizennyolc esztendő óta, és meg volt görnyedve, és egyáltalán nem tudott felegyenesedni.
042	LUK	013	012	Amikor Jézus meglátta, odahívta, és ezt mondta neki: „Asszony, megszabadultál betegségedtől!“
042	LUK	013	013	És rátette kezét, mire az nyomban felegyenesedett, és dicsőítette Istent.
042	LUK	013	014	Megszólalt a zsinagóga elöljárója felháborodva azon, hogy Jézus szombatnapon gyógyított, ezt mondta a sokaságnak: „Hat nap van, amelyen munkálkodni kell. Tehát azokon jöjjetek gyógyíttatni magatokat és ne szombatnapon.“
042	LUK	013	015	Az Úr így válaszolt neki: „Képmutatók, vajon szombatnapon nem oldja-e el mindegyikőtök ökrét vagy szamarát a jászoltól, és nem vezeti-e itatni?
042	LUK	013	016	Hát Ábrahámnak ezt a leányát, akit a sátán megkötözött tizennyolc esztendeje, nem kellett-e feloldani ebből a kötelékből szombatnapon?“
042	LUK	013	017	Amikor ezeket mondta, ellenfelei mindnyájan megszégyenültek, és az egész sokaság örült azoknak a dicsőséges dolgoknak, amelyek általa történtek.
042	LUK	013	018	Azután így szólt Jézus: „Mihez hasonló Isten országa? Mihez hasonlítsam?
042	LUK	013	019	Hasonló a mustármaghoz, amelyet fogott egy ember, és elvetette a kertjében, és az felnőtt, és nagy fává lett, és az égi madarak fészket raktak ágain.“
042	LUK	013	020	Majd ismét szólt: „Mihez hasonlítsam Isten országát?
042	LUK	013	021	Hasonló a kovászhoz, amelyet fogott egy asszony, három mérce lisztbe keverte, míg végül az egész megkelt.“
042	LUK	013	022	Városokon és falvakon ment át, úton Jeruzsálem felé, miközben tanított.
042	LUK	013	023	Ezt mondta neki valaki: „Uram, kevesen vannak-e, akik üdvözülnek?“Ő pedig ezt mondta neki:
042	LUK	013	024	„Igyekezzetek bemenni a szoros kapun, mert mondom nektek, sokan igyekeznek majd bemenni, de nem mehetnek.
042	LUK	013	025	Amikor fölkel a gazda, és bezárja az ajtót, ti kívül álltok, és kezditek zörgetni az ajtót, és így szóltok: Uram! Uram! Nyisd ki nekünk! Ő így felel nektek: Nem tudom, honnan valók vagytok!
042	LUK	013	026	Akkor majd elkezditek mondani: Előtted ettünk, ittunk, és az utcáinkon tanítottál.
042	LUK	013	027	Erre ő így szól: Mondom nektek, nem tudom, honnan valók vagytok. Távozzatok tőlem mindnyájan, ti gonosztevők!
042	LUK	013	028	Akkor lesz sírás és fogcsikorgatás, amikor látjátok Ábrahámot, Izsákot, Jákóbot és a prófétákat mind Isten országában, magatokat pedig kirekesztve onnan.
042	LUK	013	029	És jönnek napkeletről és napnyugatról, északról és délről, és Isten országában letelepednek.
042	LUK	013	030	És íme, vannak utolsók, akik elsők lesznek, és vannak elsők, akik utolsók lesznek.“
042	LUK	013	031	Ugyanabban az órában néhány farizeus ment hozzá, akik így szóltak: „Eredj el, és távozz innen, mert Heródes meg akar téged ölni.“
042	LUK	013	032	Ő ezt mondta nekik: „Menjetek, és mondjátok meg annak a rókának: Íme, ördögöket űzök ki és gyógyítok ma és holnap, és harmadnapra befejezem.
042	LUK	013	033	De ma, holnap és azután úton kell lennem, mert nem lehet, hogy a próféta Jeruzsálemen kívül vesszen el.
042	LUK	013	034	„Jeruzsálem! Jeruzsálem, aki megölöd a prófétákat, és megkövezed azokat, akik hozzád küldettek, hányszor akartam egybegyűjteni gyermekeidet, mint a tyúk kiscsirkéit a szárnya alá, de ti nem akartátok!
042	LUK	013	035	Íme, elhagyott lesz a házatok. Bizony mondom néktek, hogy nem láttok engem, amíg el nem jön az az idő, amikor ezt mondjátok: »Áldott, aki jön az Úr nevében!«“
042	LUK	014	001	Történt, amikor bement a farizeusok egyik vezetőjének házába szombaton ebédelni, azok figyelték őt.
042	LUK	014	002	És íme, egy vízkóros ember volt előtte.
042	LUK	014	003	Ekkor Jézus megszólalt, és megkérdezte a törvénytudóktól és farizeusoktól: „Szabad-e szombatnapon gyógyítani?“
042	LUK	014	004	Azok pedig hallgattak. Erre megfogta azt, meggyógyította és elbocsátotta.
042	LUK	014	005	Nekik pedig ezt mondta: „Ki az közületek, akinek szamara vagy ökre szombatnapon kútba esik, és nem húzza ki azt azonnal?“
042	LUK	014	006	De azok nem tudtak erre mit felelni.
042	LUK	014	007	Egy példázatot is mondott a meghívottaknak, amikor észrevette, hogyan válogatják a főhelyeket. Ezt mondta nekik:
042	LUK	014	008	„Amikor valaki lakodalomba hív, ne ülj a főhelyre, mert talán nálad nagyobb tiszteletben álló embert is meghívott.
042	LUK	014	009	És odamegy az, aki mind téged, mind azt meghívta, ezt mondja majd neked: Engedd át ennek a helyet! És akkor szégyenkezve az utolsó helyre fogsz ülni.
042	LUK	014	010	Hanem ha meghívnak, menj el, és ülj le az utolsó helyre, hogy amikor odamegy, aki téged meghívott, ezt mondja neked: Barátom, ülj feljebb! Akkor becsületed lesz azok előtt, akik veled együtt ülnek.
042	LUK	014	011	Mert mindenki, aki magát felmagasztalja, megaláztatik, aki pedig megalázza magát, felmagasztaltatik.“
042	LUK	014	012	Szólt akkor annak is, aki őt meghívta: „Amikor ebédet vagy vacsorát készítesz, ne barátaidat, testvéreidet, rokonaidat, gazdag szomszédaidat hívd meg, hogy majd azok is viszonzásul meghívjanak téged.
042	LUK	014	013	Hanem amikor lakomát készítesz, hívd meg a szegényeket, csonkabonkákat, sántákat, vakokat,
042	LUK	014	014	és boldog leszel, mert azok nem tudják viszonozni, de majd viszonozzák neked az igazak feltámadásakor.“
042	LUK	014	015	Amikor ezeket meghallotta valaki, aki vele együtt ült, ezt mondta neki: „Boldog az, aki kenyeret eszik Isten országában.“
042	LUK	014	016	Ő pedig ezt mondta annak: „Egy ember nagy vacsorát készített, és sokakat meghívott.
042	LUK	014	017	És elküldte szolgáját a vacsora idején, hogy mondja meg a meghívottaknak: Jöjjetek, mert már minden kész!
042	LUK	014	018	És mindnyájan egyformán kezdték magukat kimenteni. Az első ezt mondta neki: Szántóföldet vettem, és ki kell mennem, hogy megnézzem, kérlek téged, ments ki engem!
042	LUK	014	019	A másik ezt mondta: Öt iga ökröt vettem, és elmegyek, hogy azokat kipróbáljam, kérlek téged, ments ki engem!
042	LUK	014	020	Megint egy másik ezt mondta: Most nősültem, és azért nem mehetek.
042	LUK	014	021	Amikor a szolga hazament, megmondta ezeket az ő urának. Akkor megharagudott a gazda, és ezt mondta szolgájának: Eredj hamar a város utjaira, és utcáira és hozd be ide a szegényeket, csonkabonkákat, sántákat és vakokat.
042	LUK	014	022	És szólt a szolga: Uram, meglett, amint parancsoltad, és mégis van hely.
042	LUK	014	023	Akkor ezt mondta az úr a szolgának: Eredj el az utakra és a kerítésekhez, és kényszeríts bejönni mindenkit, hogy megteljék az én házam.
042	LUK	014	024	Mert mondom nektek, hogy azok közül, akiket meghívtam, senki sem kóstolja meg a vacsorámat.“
042	LUK	014	025	Nagy sokaság ment vele, és amikor megfordult, ezt mondta nekik:
042	LUK	014	026	„Ha valaki hozzám jön, és meg nem gyűlöli az atyját és anyját, feleségét és gyermekeit, fitestvérét és nőtestvérét, sőt még a maga lelkét is, nem lehet az én tanítványom.
042	LUK	014	027	És aki nem hordozza keresztjét, és nem jön utánam, nem lehet az én tanítványom.
042	LUK	014	028	„Mert ki az közületek, aki tornyot akar építeni, és először nem ül le, hogy kiszámítsa a költségeket, hogy van-e, amiből befejezze?
042	LUK	014	029	Nehogy, miután fundamentumot vetett, és nem tudja befejezni, csúfolni kezdje őt mindenki, aki csak látja.
042	LUK	014	030	És ezt mondják: Ez az ember elkezdte az építkezést, de nem tudta befejezni!
042	LUK	014	031	Vagy ha egy király, amikor háborúba megy, hogy egy másik királlyal harcba szálljon, nem ül-e le először tanácskozni, hogy tízezerrel szembeszállhat-e azzal, aki húszezerrel jön ellene?
042	LUK	014	032	Mert különben, amikor az még távol van, követséget küld, és megkérdezi a békefeltételeket.
042	LUK	014	033	Így tehát, ha valaki búcsút nem vesz minden vagyonától, nem lehet az én tanítványom.
042	LUK	014	034	Jó a só, de ha a só ízét veszti, mivel sózzák meg?
042	LUK	014	035	Sem a földre, sem a trágyára nem alkalmas, tehát kidobják. Akinek van füle a hallásra, hallja!“
042	LUK	015	001	A vámszedők és a bűnösök mindnyájan hozzá mentek, hogy hallgassák őt.
042	LUK	015	002	A farizeusok és az írástudók pedig így zúgolódtak: „Bűnösöket fogad magához, és velük együtt eszik.“
042	LUK	015	003	Ő pedig ezt a példázatot mondta nekik:
042	LUK	015	004	„Kicsoda az közületek, akinek ha száz juha van, és egyet azok közül elveszít, nem hagyja ott a kilencvenkilencet a pusztában, és nem megy az elveszett után, míg meg nem találja azt?
042	LUK	015	005	És ha megtalálta, örömében felveszi vállára.
042	LUK	015	006	És hazamenve, összehívja barátait és szomszédait, és ezt mondja nekik: Örüljetek velem, mert megtaláltam juhomat, amely elveszett.
042	LUK	015	007	Mondom nektek, hogy ugyanígy nagyobb öröm lesz a mennyben egy megtérő bűnösön, mint kilencvenkilenc igaz emberen, akinek nincs szüksége megtérésre.
042	LUK	015	008	„Vagy ha egy asszonynak tíz drahmája van, és elveszít egy drahmát, nem gyújt-e lámpást, nem söpri-e ki a házat, és nem keresi-e gondosan, míg meg nem találja?
042	LUK	015	009	És ha megtalálta, összehívja barátnőit és szomszédait, és így szól: Örüljetek velem, mert megtaláltam a drahmát, amit elveszítettem!
042	LUK	015	010	Mondom nektek, ugyanígy öröm van Isten angyalainak színe előtt egy bűnös ember megtérésén.“
042	LUK	015	011	Azután ezt mondta: „Egy embernek volt két fia.
042	LUK	015	012	És az ifjabb azt mondta atyjának: Atyám, add ki a vagyonból a rám eső részt. És ő megosztotta közöttük a vagyont.
042	LUK	015	013	Nem sok nap múlva a kisebbik fiú összeszedte mindenét, és messze vidékre költözött, és ott eltékozolta minden vagyonát, mert kicsapongó életet élt.
042	LUK	015	014	Miután mindenét elköltötte, nagy ínség támadt azon a vidéken, úgyhogy nélkülözni kezdett.
042	LUK	015	015	Ekkor elment, és elszegődött annak a vidéknek egyik polgárához, aki elküldte őt mezőjére disznókat legeltetni.
042	LUK	015	016	Ő pedig szívesen megtöltötte volna gyomrát azzal a moslékkal, amit a disznók ettek, de senki sem adott neki.
042	LUK	015	017	Amikor magába szállt, ezt mondta: Az én atyámnak milyen sok bérese bővölködik kenyérben, én pedig éhen halok!
042	LUK	015	018	Felkelek, és elmegyek az én atyámhoz, és ezt mondom neki: Atyám, vétkeztem az ég ellen és teellened,
042	LUK	015	019	és nem vagyok méltó, hogy fiadnak nevezz. Tégy engem olyanná, mint a te béreseid közül egy!
042	LUK	015	020	Felkelt, és elment atyjához. Amikor pedig még távol volt, meglátta őt az ő atyja, és megesett rajta a szíve, és hozzáfutott, nyakába borult, és megcsókolta.
042	LUK	015	021	A fiú ezt mondta neki: Atyám, vétkeztem az ég ellen és teellened. Nem vagyok immár méltó, hogy fiadnak nevezz.
042	LUK	015	022	Atyja pedig ezt mondta szolgáinak: Hozzátok ki a legszebb ruhát, és adjátok föl rá, és húzzatok gyűrűt a kezére és sarut a lábára!
042	LUK	015	023	És hozzátok elő a hízott tulkot, és vágjátok le, és együnk és vigadjunk.
042	LUK	015	024	Mert az én fiam meghalt és feltámadott és elveszett és megtaláltatott. Elkezdtek azért vigadozni.
042	LUK	015	025	Az ő nagyobbik fia pedig a mezőn volt. És amikor hazajött, és közeledett a házhoz, hallotta a zenét és a táncot.
042	LUK	015	026	Előhívott egyet a szolgái közül, és megtudakolta, mi történt.
042	LUK	015	027	Mire az így felelt: A te öcséd jött meg, és atyád levágatta a hízott tulkot, mivel egészségben kapta vissza.
042	LUK	015	028	Erre ő megharagudott, és nem akart bemenni. De az Atyja kiment, és kérlelni kezdte.
042	LUK	015	029	Ő pedig így válaszolt atyjának: Íme, én ennyi éve szolgálok neked, és soha át nem hágtam parancsaidat, és nekem egy kecskefiat sem adtál, hogy az én barátaimmal vigadjak.
042	LUK	015	030	Amikor pedig ez a te fiad megjött, aki paráznákkal tékozolta el a vagyonodat, levágattad neki a hizlalt tulkot.
042	LUK	015	031	Ő pedig azt mondta neki: Fiam, te mindenkor velem vagy, és mindenem a tied!
042	LUK	015	032	Vigadnod és örülnöd kellene, hogy a te testvéred meghalt és feltámadt, elveszett és megtaláltatott.“
042	LUK	016	001	Azután ezt mondta tanítványainak: „Volt egy gazdag ember, akinek volt egy sáfára, akit bevádoltak nála, hogy javait eltékozolja.
042	LUK	016	002	Hívatta azért, és ezt mondta neki: Mit hallok felőled? Adj számot sáfárságodról, mert nem lehetsz többé sáfár.
042	LUK	016	003	A sáfár ezt mondta magában: Mit tegyek, mert az én uram elveszi tőlem a sáfárságot? Kapálni nem tudok, koldulni szégyellek.
042	LUK	016	004	Tudom már, mit tegyek, hogy amikor a sáfárságtól megfosztanak, befogadjanak házukba az emberek.
042	LUK	016	005	Magához hívatta urának minden adósát, és ezt mondta az elsőnek: Mennyivel tartozol az én uramnak?
042	LUK	016	006	Az így felelt: Száz korsó olajjal. Erre ezt mondta neki: Vedd az adósleveledet, ülj le gyorsan, és írj ötvenet.
042	LUK	016	007	Aztán szólt a másiknak: Te pedig mennyivel tartozol? Az pedig így felelt: Száz mérő búzával. Így szólt hozzá: Vedd az adósleveledet, és írj nyolcvanat.
042	LUK	016	008	És megdicsérte az Úr a hamis sáfárt, hogy eszesen cselekedet, mert e világnak fiai a maguk nemében eszesebbek a világosság fiainál.
042	LUK	016	009	Én is mondom nektek: szerezzetek magatoknak barátokat a hamis mammonnal, hogy amikor elfogy, befogadjanak titeket az örök hajlékokba.
042	LUK	016	010	Aki kevesen hű, a sokon is hű az. Aki kevesen hamis, a sokon is hamis az.
042	LUK	016	011	Ha a hamis mammonon nem voltatok hűek, ki bízná rátok az igazi kincset?
042	LUK	016	012	Ha a másén nem voltatok hűek, ki adja oda nektek azt, ami a tiétek?
042	LUK	016	013	„Egy szolga sem szolgálhat két úrnak, mert vagy az egyiket gyűlöli, és a másikat szereti, vagy az egyikhez ragaszkodik, és a másikat megveti. Nem szolgálhattok Istennek és a mammonnak.“
042	LUK	016	014	Hallották mindezt a farizeusok is, akik pénzsóvárak voltak, és kigúnyolták őt.
042	LUK	016	015	Ezt mondta nekik: „Ti vagytok azok, akik az emberek előtt igaznak tartjátok magatokat, de Isten ismeri szíveteket, mert ami az emberek előtt magasztos, az Isten előtt utálatos.
042	LUK	016	016	A törvény és a próféták Keresztelő Jánosig tartottak. Azóta Isten országát hirdetik, és mindenki erejét megfeszítve törekszik feléje.
042	LUK	016	017	De hamarább elmúlik a menny és a föld, mint hogy a törvényből egyetlen vessző elveszhetne.
042	LUK	016	018	Ha valaki elbocsátja feleségét, és mást vesz el, házasságtörő, és aki férjétől elbocsátott asszonyt vesz feleségül, az is házasságtörő.
042	LUK	016	019	„Volt egy gazdag ember, aki bíborba és gyolcsba öltözködött, és minden nap dúsan lakmározott.
042	LUK	016	020	És volt egy Lázár nevű koldus, aki kapuja előtt feküdt, és fekélyekkel volt tele,
042	LUK	016	021	és szeretett volna jóllakni a gazdag asztaláról lehulló morzsákkal, de csak a kutyák jöttek hozzá, és nyaldosták sebeit.
042	LUK	016	022	Történt pedig, hogy meghalt a koldus, és az angyalok Ábrahám ölébe vitték. Meghalt a gazdag, is és eltemették.
042	LUK	016	023	És a pokolban kínok között föltekintett, meglátta távol Ábrahámot és kebelén Lázárt.
042	LUK	016	024	Felkiáltott, és ezt mondta: Atyám, Ábrahám! Könyörülj rajtam, és küldd el Lázárt, hogy mártsa ujja hegyét vízbe, és hűsítse meg nyelvemet, mert gyötrődöm ebben a lángban.
042	LUK	016	025	Ábrahám így válaszolt: Fiam, emlékezz arra, hogy te megkaptad javaidat életedben, hasonlóképpen Lázár is bajait. Most ő vigasztalódik, te pedig gyötrődsz.
042	LUK	016	026	Ezenfelül köztünk és közöttetek nagy szakadék van, úgyhogy akik innen hozzátok akarnának menni, nem mehetnek, sem azok onnét hozzánk nem jöhetnek.
042	LUK	016	027	Mire az így szólt: Kérlek azért téged, atyám, hogy küldd el őt az én atyám házához.
042	LUK	016	028	Mert van öt testvérem, hogy bizonyságot tegyen nekik, hogy ők is ide, a gyötrelem helyére ne kerüljenek.
042	LUK	016	029	Ábrahám így szólt: Van Mózesük, és vannak prófétáik, hallgassanak azokra!
042	LUK	016	030	De erre az ezt mondta: Nem úgy, atyám, Ábrahám, de ha a halottak közül megy valaki hozzájuk, megtérnek!
042	LUK	016	031	Ő pedig így válaszolt: Ha Mózesre és a prófétákra nem hallgatnak, az sem győzi meg őket, ha valaki a halottak közül feltámad.“
042	LUK	017	001	Ezt mondta a tanítványoknak: „Lehetetlen, hogy botránkozások ne történjenek, de jaj annak, aki ilyeneket okoz.
042	LUK	017	002	Jobb annak, ha malomkövet kötnek a nyakára, és a tengerbe dobják, mintha csak egyet is megbotránkoztat e kicsinyek közül.
042	LUK	017	003	Vigyázzatok magatokra!“„Ha pedig a te atyádfia vétkezik ellened, fedd meg, és ha megbánja, bocsáss meg neki.
042	LUK	017	004	És ha egy napon hétszer is vétkezik ellened, és egy napon hétszer tér vissza hozzád ezt mondva: Megbántam – bocsáss meg neki.“
042	LUK	017	005	Az apostolok ezt mondták az Úrnak: „Növeld hitünket!“
042	LUK	017	006	Ezt mondta az Úr: „Ha annyi hitetek volna, mint a mustármag, és ezt mondanátok ennek az eperfának: Szakadj ki gyökerestől, és gyökerezz meg a tengerben, az engedelmeskedne nektek.
042	LUK	017	007	„Ki az közületek, akinek ha van egy szolgája, és az szánt vagy legeltet, és megjön a mezőről, mindjárt azt mondja neki: Jöjj, és ülj az asztalhoz?
042	LUK	017	008	Nem azt mondja-e inkább neki: Készíts vacsorát, és övezd fel magad, és szolgálj nekem, míg én eszem és iszom, te pedig azután egyél és igyál!?
042	LUK	017	009	Vajon megköszöni-e annak a szolgának, hogy azt tette, amit neki parancsolt? Nem gondolom.
042	LUK	017	010	Hasonlóképpen ti is, ha mindazt megtették, amit parancsoltak nektek, mondjátok: Haszontalan szolgák vagyunk, mert csak azt tettük, ami kötelességünk volt.“
042	LUK	017	011	Történt, amikor útban volt Jeruzsálem felé, átment Samária és Galilea között.
042	LUK	017	012	Amikor egy faluba ért, tíz leprás férfi jött elé, akik távol megálltak,
042	LUK	017	013	és hangosan ezt kiáltották: „Jézus, Mester, könyörülj rajtunk!“
042	LUK	017	014	Amikor meglátta őket, ezt mondta: „Menjetek el, mutassátok meg magatokat a papoknak.“És történt, hogy míg odamentek, megtisztultak.
042	LUK	017	015	Egy pedig közülük, amikor látta, hogy meggyógyult, visszatért, és hangosan dicsőítette Istent.
042	LUK	017	016	Lába elé borulva adott hálát. Ez pedig samáriai volt.
042	LUK	017	017	Jézus ekkor így szólt: „Nem tízen tisztultak meg? Hol van a többi kilenc?
042	LUK	017	018	Nem akadt más, aki visszatért volna dicsőséget adni Istennek, csak ez az egy idegen?“
042	LUK	017	019	És ezt mondta neki: „Kelj fel, menj el, a te hited megtartott téged.“
042	LUK	017	020	Amikor megkérdezték a farizeusok, hogy mikor jön el Isten országa, így felelt nekik: „Isten országa nem szemmel láthatóan jön el.
042	LUK	017	021	Sem azt nem mondják: Íme, itt, vagy íme, ott van, mert Isten országa bennetek van!“
042	LUK	017	022	A tanítványoknak pedig ezt mondta: „Eljön az idő, amikor szeretnétek egyet látni az Emberfia napjai közül, de nem láttok.
042	LUK	017	023	Mondják majd nektek: Íme, itt, vagy íme, ott van, de ne menjetek oda, és ne fussatok utána.
042	LUK	017	024	Mert amint a felvillanó villámlás az ég aljától az ég aljáig fénylik, úgy jön el az Emberfia az ő napján.
042	LUK	017	025	De előbb sokat kell szenvednie és megvettetnie ettől a nemzedéktől.
042	LUK	017	026	És amint Nóé napjaiban történt, úgy lesz az Emberfia napjaiban is.
042	LUK	017	027	Ettek, ittak, megnősültek, férjhez mentek addig a napig, amíg Nóé be nem ment a bárkába, és eljött az özönvíz, és elpusztított mindenkit.
042	LUK	017	028	Hasonlóképpen, ahogy Lót napjaiban is volt: ettek, ittak, vettek, adtak, ültettek, építettek,
042	LUK	017	029	de azon a napon, amikor Lót kiment Sodomából, tűz és kénkő esett az égből, és elpusztított mindenkit.
042	LUK	017	030	Így lesz azon a napon is, amelyen az Emberfia megjelenik.
042	LUK	017	031	Azon a napon, aki a háztetőn lesz, holmija pedig a házban, ne menjen le, hogy elvigye. És aki a mezőn lesz, ne forduljon vissza.
042	LUK	017	032	Emlékezzetek Lót feleségére!
042	LUK	017	033	Aki meg akarja tartani életét, elveszti azt, és aki elveszti, megtartja azt.
042	LUK	017	034	Mondom nektek: azon az éjszakán ketten lesznek egy ágyban, az egyik felvétetik, a másik ott hagyatik.
042	LUK	017	035	Két asszony őröl együtt, az egyik felvétetik, a másik otthagyatik.
042	LUK	017	036	Ketten lesznek a mezőn, az egyik felvétetik, a másik otthagyatik.“
042	LUK	017	037	Azok ezt mondták neki: „Hol, Urunk?“Ő pedig így válaszolt: „Ahol a tetem, oda gyűlnek a saskeselyűk.“
042	LUK	018	001	Egy példázatot is mondott nekik arról, hogy mindig imádkozni kell, és nem szabad belefáradni.
042	LUK	018	002	Ezt mondta: „Volt egy bíró egy városban, aki Istent nem félte, az embereket nem becsülte.
042	LUK	018	003	Abban a városban volt egy özvegyasszony is, aki elment hozzá, és ezt mondta: Szolgáltass nekem igazságot ellenfelemmel szemben.
042	LUK	018	004	Az egy ideig nem akarta, de azután ezt mondta magában: Noha Istent nem félem, az embereket sem becsülöm,
042	LUK	018	005	mégis mivel terhemre van nekem ez az özvegyasszony, igazságot szolgáltatok neki, hogy ne járjon ide, és ne gyötörjön engem.“
042	LUK	018	006	Ezt mondta az Úr: „Halljátok, mit mond a hamis bíró?
042	LUK	018	007	Vajon Isten nem szolgáltat-e igazságot az ő választottainak, akik hozzá kiáltanak éjjel és nappal? És várakoztatja-e őket?
042	LUK	018	008	Mondom néktek, hogy igazságot szolgáltat nekik hamar. De amikor eljön az Emberfia, talál-e hitet a földön?“
042	LUK	018	009	Némelyeknek, akik elbizakodtak, hogy ők igazak, és a többieket semmibe se vették, ezt a példázatot mondta:
042	LUK	018	010	„Két ember ment a templomba imádkozni. Az egyik farizeus, és a másik vámszedő.
042	LUK	018	011	A farizeus megállt, és így imádkozott magában: Isten! Hálát adok neked, hogy nem vagyok olyan, mint a többi ember, rabló, gonosz, parázna, vagy mint ez a vámszedő is.
042	LUK	018	012	Böjtölök kétszer egy héten, tizedet adok mindenből, amit szerzek.
042	LUK	018	013	A vámszedő pedig távol állva, még szemét sem akarta az égre emelni, hanem mellét verte, és ezt mondta: Isten, légy irgalmas nekem, bűnösnek.
042	LUK	018	014	Mondom nektek, ez megigazulva ment haza, nem úgy, mint amaz. Mert aki felmagasztalja magát, megaláztatik, aki pedig megalázza magát, felmagasztaltatik.“
042	LUK	018	015	Kisgyermekeket is vittek hozzá, hogy kezét rájuk tegye. Amikor a tanítványok ezt látták, rájuk szóltak.
042	LUK	018	016	De Jézus magához hívta őket, és ezt mondta: „Engedjétek, hogy a kisgyermekek hozzám jöjjenek, és ne tiltsátok el őket, mert ilyeneké az Isten országa.
042	LUK	018	017	Bizony mondom néktek, aki nem úgy fogadja Isten országát, mint gyermek, semmiképpen nem megy be abba.“
042	LUK	018	018	Egy előkelő ember megkérdezte őt: Jó Mester, mit cselekedjem, hogy az örök életet elnyerjem?
042	LUK	018	019	Jézus ezt mondta neki: „Miért mondasz engem jónak? Senki sem jó, csak egy, az Isten.
042	LUK	018	020	A parancsolatokat tudod: »Ne paráználkodj, ne ölj, ne lopj, hamis tanúbizonyságot ne tégy, tiszteld atyádat, anyádat!«“
042	LUK	018	021	Ő pedig ezt mondta: „Mindezeket ifjúságomtól fogva megtartottam.“
042	LUK	018	022	Jézus ezt hallva, ezt mondta neki: „Még egy fogyatkozásod van: Add el minden vagyonodat, oszd szét a szegényeknek, és kincsed lesz a mennyben, jöjj, és kövess engem.“
042	LUK	018	023	Az pedig, amikor ezt meghallotta, elszomorodott, mert igen gazdag volt.
042	LUK	018	024	Amikor Jézus látta, hogy elszomorodott, ezt mondta: „Milyen nehezen mennek be Isten országába azok, akik gazdagok.
042	LUK	018	025	Mert könnyebb a tevének a tű fokán átmenni, mint a gazdagnak Isten országába bejutni.“
042	LUK	018	026	Akik pedig ezt hallották, ezt mondták: „Ki üdvözülhet akkor?“
042	LUK	018	027	Ő pedig ezt mondta: „Ami embereknél lehetetlen, Istennél lehetséges!“
042	LUK	018	028	Ekkor Péter így szólt: „Íme, mi mindent elhagytunk, és követtünk Téged!“
042	LUK	018	029	Ő pedig ezt mondta nekik: „Bizony mondom nektek, hogy senki sincs, aki elhagyta házát vagy szüleit, vagy testvéreit, vagy feleségét, vagy gyermekeit az Isten országáért,
042	LUK	018	030	hogy ne kapná vissza sokszorosan ebben az időben, a jövendő világban pedig az örök életet.“
042	LUK	018	031	Maga mellé vette a tizenkettőt, és ezt mondta nekik: „Íme, felmegyünk Jeruzsálembe, és beteljesedik minden az Emberfián, amit a próféták megírtak.
042	LUK	018	032	Mert a pogányok kezébe adják, megcsúfolják, meggyalázzák és megköpdösik,
042	LUK	018	033	és miután megostorozták, megölik, de harmadnap feltámad.“
042	LUK	018	034	Ők azonban ezekből semmit sem értettek. Ez a beszéd rejtve maradt előttük, és nem fogták fel a mondottakat.
042	LUK	018	035	Történt pedig, hogy amikor Jerikóhoz közeledett, egy vak ült az út mellett, és koldult.
042	LUK	018	036	És amikor hallotta a mellette elmenő sokaságot, kérdezősködött, hogy mi az.
042	LUK	018	037	Megmondták neki, hogy a názáreti Jézus megy arra.
042	LUK	018	038	Ekkor így kiáltott: „Jézus, Dávid Fia, könyörülj rajtam!“
042	LUK	018	039	Akik pedig elől mentek, rászóltak, hogy hallgasson. De ő annál inkább kiáltott: „Dávid Fia, könyörülj rajtam!“
042	LUK	018	040	Jézus megállt, és megparancsolta, hogy vigyék hozzá. Amikor közelébe ért, megkérdezte tőle:
042	LUK	018	041	„Mit akarsz, mit tegyek veled?“Az így szólt: „Uram, hogy a szemem világa megjöjjön.“
042	LUK	018	042	Jézus ezt mondta neki: „Láss, a te hited téged megtartott!“
042	LUK	018	043	És azonnal megjött szeme világa, és követte őt, dicsőítve Istent. Az egész sokaság ezt látva dicsőséget adott Istennek.
042	LUK	019	001	Ezután Jerikóba ért, és átment rajta.
042	LUK	019	002	Íme, volt ott egy ember, akit Zákeusnak hívtak, aki fővámszedő volt és gazdag.
042	LUK	019	003	Igyekezett meglátni Jézust, hogy ki az, de a sokaságtól nem láthatta meg, mert kis termetű ember volt.
042	LUK	019	004	Ezért előrefutott, és felmászott egy eperfügefára, hogy lássa őt, mert arra kellett elmennie.
042	LUK	019	005	Amikor arra a helyre jutott, Jézus feltekintett, és meglátta, és ezt mondta neki: „Zákeus, hamar jöjj le, mert ma nekem a te házadnál kell megszállnom.“
042	LUK	019	006	Ekkor sietve leszállt, és örömmel befogadta.
042	LUK	019	007	Amikor ezt látták, mindnyájan zúgolódtak, és ezt mondták: „Bűnös emberhez ment be szállásra.“
042	LUK	019	008	Zákeus pedig előállt, ezt mondta az Úrnak: „Uram, íme, minden vagyonomnak felét a szegényeknek adom, és ha valakitől valamit kizsaroltam, négyszer annyit adok helyébe.“
042	LUK	019	009	Jézus ezt mondta neki: „Ma lett üdvössége ennek a háznak, mert ő is Ábrahám fia.
042	LUK	019	010	Mert azért jött az Emberfia, hogy megkeresse és megtartsa, ami elveszett.“
042	LUK	019	011	Amikor pedig ezeket hallották, még egy példázatot is mondott, mert közel volt Jeruzsálemhez, és azok azt gondolták, hogy azonnal megjelenik Isten országa.
042	LUK	019	012	Ezt mondta tehát: „Egy nemesember egy messzi tartományba ment, hogy ott királyságot szerezzen magának, azután majd visszatérjen.
042	LUK	019	013	Hívatta azért tíz szolgáját, és adott nekik tíz minát, és ezt mondta nekik: Kereskedjetek, amíg visszajövök.
042	LUK	019	014	Alattvalói pedig gyűlölték őt, és követséget küldtek utána, és ezt üzenték: Nem akarjuk, hogy ő uralkodjék rajtunk.
042	LUK	019	015	Történt, amikor megszerezte a királyságot, megparancsolta, hogy szolgáit, akiknek a pénzt adta, hívják oda hozzá, hogy megtudja, ki mint kereskedett.
042	LUK	019	016	Eljött az első, és ezt mondta: Uram, a te minád tíz minát nyert.
042	LUK	019	017	Ő pedig ezt mondta neki: Jól van, jó szolgám, mivel hű voltál a kevesen, legyen hatalmad tíz város felett.
042	LUK	019	018	És jött a második, és ezt mondta: Uram, a te minád öt minát nyert.
042	LUK	019	019	Így szólt ennek is: Neked is legyen hatalmad öt város felett.
042	LUK	019	020	És eljött a harmadik is, és ezt mondta: Uram itt van a te minád, amelyet kendőbe kötve tartottam.
042	LUK	019	021	Mert féltem tőled, mert kemény ember vagy, azt is elveszed, amit nem te tettél el, és learatod, amit nem te vetettél.
042	LUK	019	022	Ezt mondta annak: A te szavaid szerint ítéllek meg téged, gonosz szolga. Tudtad, hogy én kemény ember vagyok, aki elveszem, amit nem én tettem el, és learatom, amit nem én vetettem.
042	LUK	019	023	Miért nem tetted azért az én pénzemet a pénzváltók asztalára, hogy amikor megjövök, kamatostul kapjam vissza?
042	LUK	019	024	Az ott állóknak ezt mondta: Vegyétek el ettől a minát, és adjátok annak, akinek tíz minája van.
042	LUK	019	025	És mondták neki: Uram, annak már van tíz minája!
042	LUK	019	026	De ő ezt mondta: Mondom nektek, hogy mindenkinek, akinek van, adatik, akinek pedig nincs, még amije van, az is elvétetik tőle.
042	LUK	019	027	Ellenségeimet pedig, akik nem akarták, hogy rajtuk uralkodjam, hozzátok ide, és öljétek meg előttem.“
042	LUK	019	028	Miután ezeket elmondta, továbbment Jeruzsálem felé.
042	LUK	019	029	És történt, hogy amikor Betfagéhoz és Betániához közeledett, a hegynél, amelyet Olajfák hegyének neveznek, elküldött kettőt tanítványai közül,
042	LUK	019	030	és ezt mondta nekik: „Menjetek el az átellenben lévő faluba, amelybe beérve találtok egy megkötött szamárcsikót, amelyen még ember nem ült, oldjátok el, és hozzátok ide.
042	LUK	019	031	Ha pedig valaki megkérdezi, hogy miért oldjátok el, ezt mondjátok annak: Az Úrnak van szüksége rá.“
042	LUK	019	032	A küldöttek elmentek, és mindent úgy találtak, amint megmondta nekik.
042	LUK	019	033	Amikor a szamárcsikót eloldották, annak gazdái ezt mondták: „Miért oldjátok el a szamárcsikót?“
042	LUK	019	034	Ők pedig ezt mondták: „Az Úrnak van szüksége rá.“
042	LUK	019	035	Elvitték azért azt Jézushoz, és felsőruhájukat a szamárcsikóra tették, és felültették rá Jézust.
042	LUK	019	036	Amint tovább ment, az emberek felsőruhájukat az útra terítették.
042	LUK	019	037	Amikor már az Olajfák lejtőjéhez közeledett, a tanítványok egész sokasága örvendezve, fennhangon kezdte dicsérni Istent mindazokért a csodákért, amelyeket láttak,
042	LUK	019	038	és ezt mondták: „Áldott a Király, aki az Úr nevében jön! Békesség a mennyben, és dicsőség a magasságban!“
042	LUK	019	039	A sokaságból néhány farizeus ezt mondta neki: „Mester, utasítsd rendre tanítványaidat!“
042	LUK	019	040	Ő így válaszolt nekik: „Mondom nektek, ha ezek elhallgatnak, a kövek fognak kiáltani.“
042	LUK	019	041	Amikor közelebb ért, és meglátta a várost, megsiratta azt.
042	LUK	019	042	Ezt mondta: „Bár felismerted volna ezen a napon te is, ami békességedre szolgál. Most azonban el van rejtve szemed elől.
042	LUK	019	043	Mert jönnek majd rád napok, amikor ellenségeid körülötted sáncot építenek, körülvesznek, és mindenfelől szorongatnak;
042	LUK	019	044	a földre tipornak téged és fiaidat, és nem hagynak benned követ kövön, mert nem ismerted fel meglátogatásod idejét.“
042	LUK	019	045	Azután bement a templomba, és kezdte kiűzni azokat, akik ott adnak és vesznek,
042	LUK	019	046	és ezt mondta nekik: „Meg van írva: »Az én házam imádságnak háza, ti pedig azt latrok barlangjává tettétek.«“
042	LUK	019	047	Aztán naponként tanított a templomban. A főpapok, az írástudók és a nép előkelői azon voltak, hogy elpusztítsák.
042	LUK	019	048	De nem találtak megoldást arra, hogy mit cselekedjenek, mert az egész nép rajongva hallgatta őt.
042	LUK	020	001	Történt az egyik napon, amikor a népet tanította a templomban, és az evangéliumot hirdette, odaléptek a főpapok és az írástudók a vénekkel együtt,
042	LUK	020	002	és megkérdezték tőle: „Mondd meg nekünk, micsoda hatalommal cselekszed ezeket? Vagy ki az, aki neked ezt a hatalmat adta?“
042	LUK	020	003	Ő pedig így válaszolt nekik: „Én is kérdezek egy dolgot tőletek; mondjátok meg nekem:
042	LUK	020	004	János keresztsége a mennyből való vagy emberektől?“
042	LUK	020	005	Azok pedig tanakodtak maguk között: Ha azt mondjuk, hogy a mennyből, azt fogja mondani: Akkor miért nem hittetek neki?
042	LUK	020	006	Ha pedig azt mondjuk, hogy emberektől, akkor az egész nép megkövez minket, mert meg vannak győződve, hogy János próféta volt.
042	LUK	020	007	Azt válaszolták tehát, hogy ők nem tudják, honnan való.
042	LUK	020	008	Erre Jézus ezt mondta nekik: „Én sem mondom meg nektek, hogy milyen hatalommal cselekszem ezeket.“
042	LUK	020	009	Azután ezt a példázatot kezdte mondani a népnek: „Egy ember szőlőt plántált, és kiadta azt munkásoknak, és hosszú időre elutazott.
042	LUK	020	010	Amikor eljött az ideje, elküldte szolgáját a munkásokhoz, hogy adjanak neki a szőlő gyümölcséből. A munkások pedig megverték azt, és üresen küldték el.
042	LUK	020	011	Akkor egy másik szolgát küldött, de azok azt is megverték és meggyalázták, és üresen küldték el.
042	LUK	020	012	És még egy harmadikat is küldött, de azok azt is megsebesítették, és kidobták.
042	LUK	020	013	Akkor így szólt a szőlőnek ura: Mit cselekedjem? Elküldöm szeretett fiamat, talán őt megbecsülik.
042	LUK	020	014	Amikor meglátták a munkások, így tanakodtak egymás között: Ez az örökös. Jöjjetek, öljük meg, hogy mienk legyen az örökség!
042	LUK	020	015	És kidobták a szőlőből, és megölték. Mit cselekszik a szőlőnek ura azokkal?
042	LUK	020	016	Elmegy, elveszti ezeket a munkásokat, és a szőlőt másoknak adja.“Amikor ezt hallották, ezt mondták: „Szó sem lehet róla!“
042	LUK	020	017	Ő pedig rájuk tekintett és ezt mondta: „Akkor mi az, ami meg van írva: »Amely követ az építők megvetettek, az lett szegletkővé«?
042	LUK	020	018	Na valaki erre a kőre esik, összezúzódik, akire pedig ez esik rá, szétmorzsolja azt.“
042	LUK	020	019	A főpapok és írástudók még abban az órában el akarták fogni, de féltek a néptől, mert megértették, hogy róluk mondta ezt a példázatot.
042	LUK	020	020	Ezután állandóan szemmel tartották őt, és kémeket küldtek utána, akik igaznak tetették magukat, hogy szaván foghassák, és átadják a hatóságnak és a helytartó hatalmának.
042	LUK	020	021	Megkérdezték tőle: „Mester, tudjuk, hogy helyesen beszélsz és tanítasz, és nem vagy személyválogató, hanem Isten útját igazán tanítod.
042	LUK	020	022	Szabad-e nekünk a császárnak adót fizetnünk vagy nem?“
042	LUK	020	023	Ő azonban észrevette álnokságukat, és ezt mondta nekik:
042	LUK	020	024	„Mutassatok nekem egy dénárt. Kinek a képe és felirata van rajta?“Ezt mondták: „A császáré.“
042	LUK	020	025	Ő pedig ezt mondta nekik: „Adjátok meg a császárnak azt, ami a császáré, és Istennek, ami Istené.“
042	LUK	020	026	Nem tudtak belekötni szavaiba a nép előtt, és csodálkozva feleletein, elhallgattak.
042	LUK	020	027	Hozzámentek a szadduceusok közül néhányan, akik tagadják, hogy van feltámadás, és megkérdezték őt:
042	LUK	020	028	„Mester, Mózes megírta nekünk, hogy »ha valakinek meghal a testvére, akinek volt felesége, de gyermeke nem, akkor annak a testvére vegye el annak a feleségét, és támasszon utódot testvérének.«
042	LUK	020	029	Volt hét testvér, és az első megnősült, és gyermektelenül halt meg.
042	LUK	020	030	Ekkor a második vette el annak feleségét, és az is gyermektelenül halt meg.
042	LUK	020	031	Akkor a harmadik vette el, és ugyanígy mind a hét, de nem hagytak gyermeket, és meghaltak.
042	LUK	020	032	Ezután meghalt az asszony is.
042	LUK	020	033	A feltámadáskor vajon melyiküknek a felesége lesz? Mert mind a hétnek felesége volt.“
042	LUK	020	034	Jézus így válaszolt nekik: „Ennek a világnak fiai nősülnek, és férjhez mennek.
042	LUK	020	035	De akiket méltónak ítélnek arra, hogy az eljövendő világnak és a halálból való feltámadásnak részesei legyenek, azok majd nem nősülnek, és férjhez sem mennek.
042	LUK	020	036	Azok meg sem halhatnak, mert hasonlók lesznek az angyalokhoz, és Isten gyermekei lesznek, hiszen a feltámadás gyermekei.
042	LUK	020	037	Azt pedig, hogy feltámadnak a halottak, már Mózes is kijelentette a csipkebokornál, amikor az Urat Ábrahám Istenének, Izsák Istenének és Jákób Istenének nevezte.
042	LUK	020	038	Isten pedig nem a holtak Istene, hanem az élők Istene. Mert az ő számára mindenki él.“
042	LUK	020	039	Néhány írástudó ekkor így szólt: „Mester, jól mondtad.“
042	LUK	020	040	És többé semmit sem mertek tőle megkérdezni.
042	LUK	020	041	Akkor így szólt hozzájuk: „Hogyan mondhatják azt, hogy Krisztus Dávid Fia?
042	LUK	020	042	Hiszen maga Dávid mondja a Zsoltárok könyvében: »Így szólt az Úr az én Uramnak, ülj az én jobb kezem felől,
042	LUK	020	043	míg ellenségeidet lábad zsámolyává nem teszem.«
042	LUK	020	044	Dávid tehát »Urának« nevezi őt, hogyan lehet akkor Fia?“
042	LUK	020	045	Az egész nép hallatára ezt mondta tanítványainak:
042	LUK	020	046	„Óvakodjatok az írástudóktól, akik hosszú köntösökben szeretnek járni, és szeretik, ha piacokon köszöntik őket, szeretik az első helyeket a zsinagógában és a főhelyeket a lakomákon,
042	LUK	020	047	akik az özvegyek házát felemésztik, és színből hosszan imádkoznak. Ezekre súlyosabb ítélet vár.“
042	LUK	021	001	Amikor feltekintett, látta, hogy a gazdagok hogyan dobálják ajándékaikat a perselybe.
042	LUK	021	002	Látott egy szegény özvegyasszonyt is, hogy két fillért dobott abba,
042	LUK	021	003	és így szólt: „Bizony mondom néktek, hogy ez a szegény özvegy mindenkinél többet adott.
042	LUK	021	004	Mert azok mind a fölöslegükből adtak Istennek ajándékot, ez pedig az ő szegénységéből minden vagyonát, amije volt, odaadta.“
042	LUK	021	005	Amikor némelyek azt mondták a templomról, hogy az szép kövekkel és ajándékokkal van felékesítve, ő így szólt:
042	LUK	021	006	„Jönnek majd napok, amikor ezekből, amiket láttok, nem marad kő kövön, amelyet le nem rombolnának.“
042	LUK	021	007	Ekkor ezt kérdezték tőle: „Mester, mikor lesz ez, és mi lesz annak a jele, hogy ez beteljesül?“
042	LUK	021	008	Ő pedig ezt mondta: „Vigyázzatok, hogy meg ne tévesszenek titeket, mert sokan jönnek az én nevemben, akik ezt mondják: Én vagyok! – meg azt: Az idő elközelgett! De ti ne menjetek utánuk.
042	LUK	021	009	Amikor hallotok háborúkról és lázadásokról, ne rettenjetek meg, mert ezeknek előbb meg kell történniük, de nem jön mindjárt a vég.“
042	LUK	021	010	Aztán így folytatta: „Nemzet nemzet ellen és ország ország ellen támad,
042	LUK	021	011	és mindenfelé nagy földindulások, járványok és éhínségek lesznek, rettenetes dolgok történnek, és nagy jelek tűnnek föl az égen.
042	LUK	021	012	De mindezek előtt kezet emelnek rátok, és üldöznek titeket. Átadnak titeket a zsinagógáknak, és börtönbe vetnek, és királyok és helytartók elé visznek az én nevemért.
042	LUK	021	013	De ez alkalom lesz nektek a bizonyságtételre.
042	LUK	021	014	Határozzátok el azért szívetekben, hogy nem gondoltok előre, hogy mit feleljetek védelmetekre,
042	LUK	021	015	mert én adok nektek szájat és bölcsességet, amelynek nem tud ellenállni vagy ellene mondani egyetlen ellenfeletek sem.
042	LUK	021	016	Elárulnak titeket szülők és testvérek, rokonok és barátok is, és némelyeket megölnek közületek,
042	LUK	021	017	és gyűlöletesek lesztek mindenki előtt az én nevemért,
042	LUK	021	018	de fejetek hajszála sem vész el.
042	LUK	021	019	Béketűrésetek által nyeritek meg lelketeket.
042	LUK	021	020	Amikor látjátok, hogy Jeruzsálemet hadsereg keríti be, akkor tudjátok meg, hogy elközelített pusztulása.
042	LUK	021	021	Akkor, akik Júdeában lesznek, fussanak a hegyekre, és akik a városban vannak, költözzenek ki onnan, és akik a mezőn vannak, ne menjenek be oda.
042	LUK	021	022	Ezek ugyanis az ítéletnek napjai, hogy beteljesedjenek mindazok, amelyek meg vannak írva.
042	LUK	021	023	Jaj azokban a napokban a terhes és szoptatós asszonyoknak, mert nagy nyomorúság lesz a földön, és harag e népre.
042	LUK	021	024	Elhullnak a kard élétől, és foglyul vitetnek minden pogány nép közé, és Jeruzsálemet pogányok tapossák, míg be nem teljesedik a pogányok ideje.
042	LUK	021	025	„És lesznek jelek a napban, holdban és csillagokban, a földön népek rettegnek tanácstalanul a tenger zúgása és forrongása miatt,
042	LUK	021	026	és az emberek megdermednek a félelem és annak várása miatt, amik e föld kerekségére következnek, mert az egek erői megrendülnek.
042	LUK	021	027	Akkor meglátják az Emberfiát eljönni a felhőben hatalommal és nagy dicsőséggel.
042	LUK	021	028	Amikor pedig ezek elkezdődnek, nézzetek fel, és emeljétek fel a fejeteket, mert közeledik megváltásotok.“
042	LUK	021	029	Mondott nekik egy példázatot is: „Tekintsétek meg a fügefát és minden fát.
042	LUK	021	030	Amikor már hajtanak, és ezt látjátok, ti magatok is tudjátok, hogy közel van már a nyár.
042	LUK	021	031	Így ti is, amikor látjátok, hogy mindezek bekövetkeznek, tudjátok meg: közel van Isten országa.
042	LUK	021	032	Bizony mondom néktek: nem múlik el ez a nemzedék, míg mindez meg nem lesz.
042	LUK	021	033	Az ég és a föld elmúlnak, de az én beszédeim nem múlnak el.
042	LUK	021	034	Vigyázzatok magatokra, hogy szívetek el ne nehezedjék mámortól, részegségtől vagy a megélhetés gondjaitól, és váratlanul ne lepjen meg titeket az a nap.
042	LUK	021	035	Mert mint valami csapda, úgy lep meg mindenkit, akik e föld színén laknak.
042	LUK	021	036	Vigyázzatok azért mindenkor, és kérjétek, hogy kimenekülhessetek mindabból, amik bekövetkeznek, és megállhassatok az Emberfia előtt.“
042	LUK	021	037	Napközben a templomban tanított, éjszakánként pedig kiment az Olajfák hegyére.
042	LUK	021	038	És kora reggel az egész nép hozzáment, hogy őt hallgassa a templomban.
042	LUK	022	001	Közeledett már a kovásztalan kenyerek ünnepe, amelyet húsvétnak neveztek.
042	LUK	022	002	A főpapok és írástudók keresték a módját, hogyan öljék meg őt, mert féltek a néptől.
042	LUK	022	003	Bement a sátán Júdásba, akit Iskáriótesnek neveztek, és aki a tizenkettő közül való volt.
042	LUK	022	004	Elment, és megbeszélte a főpapokkal és az elöljárókkal, hogyan adja őt kezükbe.
042	LUK	022	005	Azok megörültek, és megígérték, hogy pénzt adnak neki.
042	LUK	022	006	Ő megígérte, hogy jó alkalmat keres, hogy őt kezükbe adja a nép tudta nélkül.
042	LUK	022	007	Elérkezett a kovásztalan kenyerek napja, amikor fel kellett áldozni a húsvéti bárányt.
042	LUK	022	008	Jézus elküldte Pétert és Jánost, és ezt mondta: „Menjetek, készítsétek el nekünk a húsvéti bárányt, hogy megehessük.“
042	LUK	022	009	Ezt mondták neki: „Hol akarod, hogy elkészítsük?“
042	LUK	022	010	Ő ezt mondta nekik: „Íme, amikor bementek a városba, szembejön veletek egy ember, aki egy korsó vizet visz. Kövessétek őt abba a házba, amelybe bemegy,
042	LUK	022	011	és ezt mondjátok a ház gazdájának: Ezt üzeni a Mester: Hol van a szállás, ahol megeszem tanítványaimmal a húsvéti bárányt?
042	LUK	022	012	És ő mutat nektek egy nagy, berendezett felsőszobát, ott készítsétek el.“
042	LUK	022	013	Elmentek, és úgy találták, ahogy mondta nekik, és elkészítették a húsvéti bárányt.
042	LUK	022	014	Amikor eljött az idő, asztalhoz ült, és vele együtt a tizenkét apostol.
042	LUK	022	015	Ezt mondta nekik: „Vágyva vágytam, hogy megegyem a húsvéti bárányt veletek, mielőtt szenvedek.
042	LUK	022	016	Mert mondom néktek, hogy többé nem eszem abból, míg be nem teljesedik Isten országában.“
042	LUK	022	017	Azután vette a poharat, minekutána hálát adott, ezt mondta: „Vegyétek, és osszátok el magatok között,
042	LUK	022	018	mert mondom néktek, hogy nem iszom a szőlőtőkének gyümölcséből, míg el nem jön Isten országa.“
042	LUK	022	019	És vette a kenyeret, hálát adott, megszegte, nekik adta, ezt mondván: „Ez az én testem, amely értetek adatik: ezt cselekedjétek az én emlékezetemre.“
042	LUK	022	020	Hasonlóképpen vette a poharat is, miután megvacsoráztak, és ezt mondta: „E pohár az új szövetség az én véremben, amely tiérettetek kionttatik.
042	LUK	022	021	De íme, annak a keze, aki engem elárul, az enyémmel együtt van az asztalon.
042	LUK	022	022	És az Emberfia elmegy ugyan, amint el van rendelve, de jaj annak az embernek, aki elárulja őt.“
042	LUK	022	023	Erre kezdték kérdezni egymás között, hogy vajon ki lehet az közöttük, aki ezt meg fogja tenni.
042	LUK	022	024	Versengés is támadt közöttük, hogy ki tekinthető köztük nagyobbnak.
042	LUK	022	025	Erre ő ezt mondta nekik: „A pogányokon uralkodnak királyaik, és akiknek hatalmuk van felettük, jótevőknek hívatják magukat.
042	LUK	022	026	Közöttetek azonban ne így legyen. Hanem aki a legnagyobb közöttetek, olyan legyen, mint aki a legkisebb, és aki vezet, mint aki szolgál.
042	LUK	022	027	Mert ki a nagyobb? Az, aki az asztalnál ül, vagy aki szolgál? Ugye az, aki az asztalnál ül? De én olyan vagyok közöttetek, mint aki szolgál.
042	LUK	022	028	Ti vagytok azok, akik megmaradtok velem kísértéseimben,
042	LUK	022	029	és én nektek adom az országot, amint az én Atyám nekem adta,
042	LUK	022	030	hogy egyetek és igyatok az én asztalomnál az én országomban, és királyi széken üljetek, ítéletet tartva Izrael tizenkét törzse felett.“
042	LUK	022	031	Ezt mondta az Úr: „Simon! Simon! Íme, a sátán kikért titeket, hogy megrostáljon, mint a búzát,
042	LUK	022	032	de én imádkoztam érted, hogy el ne fogyatkozzék a te hited. Ha majd megtérsz, erősítsd atyádfiait.“
042	LUK	022	033	Ő pedig ezt mondta: „Uram, veled kész vagyok mind börtönbe, mind halálra menni!“
042	LUK	022	034	És ő ezt mondta: „Mondom neked, Péter, ma nem szólal meg addig a kakas, míg te háromszor meg nem tagadod, hogy ismersz engem.“
042	LUK	022	035	Aztán ezt mondta nekik: „Amikor elküldtelek benneteket erszény, táska és saru nélkül, volt-e valamiben hiányotok?“Ők pedig ezt mondták: „Semmiben sem.“
042	LUK	022	036	Ezt mondta nekik: „De most, akinek erszénye van, vegye elő, hasonlóképpen a táskát, és akinek nincs kardja, adja el felsőruháját, és vegyen.
042	LUK	022	037	Mert mondom nektek, hogy be kell teljesednie rajtam annak, ami meg van írva: »És a gonoszok közé sorolták.« Mert ami rám vonatkozik, az mind beteljesedik.“
042	LUK	022	038	Azok ezt mondták: „Uram, íme, van itt két kard.“Ő pedig ezt mondta: „Elég!“
042	LUK	022	039	Ezután kiment, és szokása szerint az Olajfák hegyére ment. Követték a tanítványai is.
042	LUK	022	040	Amikor odaért, ezt mondta nekik: „Imádkozzatok, hogy kísértésbe ne essetek.“
042	LUK	022	041	Aztán eltávolodott tőlük, mintegy kőhajításnyira, és térdre esve imádkozott:
042	LUK	022	042	„Atyám, ha akarod, vedd el tőlem ezt a poharat, mégis ne az én akaratom legyen meg, hanem a tiéd.“
042	LUK	022	043	Akkor egy angyal jelent meg a mennyből, és erősítette őt.
042	LUK	022	044	Haláltusájában még buzgóbban imádkozott, és verítéke olyan volt, mint a nagy vércseppek, amelyek a földre hullanak.
042	LUK	022	045	Miután imádkozása után fölkelt, tanítványaihoz ment, akiket alva talált a szomorúságtól.
042	LUK	022	046	Ekkor így szólt hozzájuk: „Miért alusztok? Keljetek fel és imádkozzatok, hogy kísértésbe ne essetek.“
042	LUK	022	047	Miközben ezeket mondta, íme, sokaság közeledett, amelynek élén Júdás ment, aki egy a tizenkettő közül, és Jézushoz lépett, hogy megcsókolja.
042	LUK	022	048	Jézus ezt mondta neki: „Júdás, csókkal árulod el az Emberfiát?“
042	LUK	022	049	Amikor akik körülötte voltak, látták, hogy mi következik, ezt mondták neki: „Uram, vágjunk közéjük karddal?“
042	LUK	022	050	És valaki közülük máris rásújtott a főpap szolgájára, és levágta annak jobb fülét.
042	LUK	022	051	Jézus azonban megszólalt, és ezt mondta nekik: „Elég!“És megérintve annak fülét, meggyógyította.
042	LUK	022	052	Jézus így szólt azokhoz, akik hozzámentek, a főpapoknak, a templom elöljáróinak és a véneknek: „Mint egy latorra, úgy jöttetek kardokkal és botokkal.
042	LUK	022	053	Amikor mindennap veletek voltam a templomban, kezeteket nem vetettétek rám. De ez a ti órátok, és a sötétségnek hatalma.“
042	LUK	022	054	Akkor elfogták őt, elvezették, és elvitték a főpap házába. Péter távolról követte.
042	LUK	022	055	Amikor tüzet raktak az udvar közepén, és körülülték, Péter is leült velük.
042	LUK	022	056	Meglátta őt egy szolgálólány, amint a világosságnál ült, szemügyre vette, és ezt mondta: „Ez is vele volt!“
042	LUK	022	057	Ő pedig letagadta, és ezt mondta: „Asszony, nem ismerem őt.“
042	LUK	022	058	Rövid idő múlva más valaki látta meg, és mondta: „Te is azok közül való vagy!“Péter pedig ezt mondta: „Ember, nem vagyok!“
042	LUK	022	059	És úgy egy óra múlva más valaki is bizonygatta, és ezt mondta: „Bizony ez is vele volt, mert Galileából való ő is.“
042	LUK	022	060	Péter ezt mondta: „Ember, nem tudom, mit beszélsz!“És azonnal, amikor még beszélt, megszólalt a kakas.
042	LUK	022	061	Hátrafordult az Úr, és rátekintett Péterre. És Péter visszaemlékezett az Úr szavára, amit neki mondott: „Mielőtt a kakas megszólal, háromszor megtagadsz engem.“
042	LUK	022	062	Aztán kiment, és keservesen sírt.
042	LUK	022	063	Azok a férfiak, akik fogva tartották Jézust, csúfolták és verték,
042	LUK	022	064	és szemét betakarva arcul csapták őt, és ezt kérdezték: „Prófétáld meg, ki az, aki megütött téged!“
042	LUK	022	065	És sok mással is szidalmazták őt.
042	LUK	022	066	Amint nappal lett, egybegyűlt a nép véneinek tanácsa, főpapok és írástudók, és gyülekezetükbe vitték őt,
042	LUK	022	067	és ezt mondták: „Ha te vagy a Krisztus, mondd meg nekünk.“Ő pedig ezt mondta nekik: „Ha meg is mondanám, akkor sem hiszitek el,
042	LUK	022	068	ha pedig én kérdezlek, nem feleltek.
042	LUK	022	069	De mostantól fogva ott ül az Emberfia Isten hatalmának jobbja felől.“
042	LUK	022	070	Erre mind ezt mondták: „Te vagy tehát Isten Fia?“Ő pedig ezt mondta: „Ti mondjátok, hogy az vagyok!“
042	LUK	022	071	Azok ezt mondták: „Mi szükségünk van még tanúkra? Hiszen mi magunk hallottuk saját szájából!“
042	LUK	023	001	Ezután fölállt az egész testület, és elvitték őt Pilátushoz.
042	LUK	023	002	Elkezdték vádolni, és ezt mondták: „Úgy találtuk, hogy ez a népet félrevezeti, és tiltja, hogy a császárnak adót fizessünk, mert Krisztus-királynak mondja magát.“
042	LUK	023	003	Pilátus megkérdezte őt: „Te vagy-e a zsidók királya?“És ő ezt felelte: „Te mondod!“
042	LUK	023	004	Pilátus pedig ezt mondta a főpapoknak és a sokaságnak: „Semmi bűnt nem találok ebben az emberben.“
042	LUK	023	005	De azok erősködtek, és ezt mondták: „A népet fellázítja tanításával egész Júdeában, Galileától kezdve egészen idáig.“
042	LUK	023	006	Pilátus ezt hallva, megkérdezte, hogy Galileából való ember-e ő.
042	LUK	023	007	És amikor megtudta, hogy Heródes fennhatósága alá tartozik, Heródeshez küldte, mert az is Jeruzsálemben volt azokban a napokban.
042	LUK	023	008	Heródes pedig látva Jézust, igen megörült, mert régóta kívánta őt látni, mert sokat hallott felőle, és remélte, hogy valami csodát lát, amelyet ő tesz.
042	LUK	023	009	Sok beszéddel kérdezgette, de ő semmit sem felelt neki.
042	LUK	023	010	Ott álltak a főpapok és az írástudók, és hevesen vádolták őt.
042	LUK	023	011	Heródes pedig katonáival együtt megvetően bánt vele, és kicsúfolta, miután fényes ruhába öltöztette, és visszaküldte Pilátushoz.
042	LUK	023	012	Azon a napon Heródes és Pilátus barátok lettek, azelőtt ugyanis ellenségeskedésben voltak egymással.
042	LUK	023	013	Ekkor Pilátus a főpapokat, a főembereket és a népet összehívta,
042	LUK	023	014	és ezt mondta nekik: „Idehoztátok nekem ezt az embert, mint aki a népet félrevezeti, és íme, én tielőttetek kihallgattam, és semmi olyan bűnt nem találtam ebben az emberben, amivel őt vádoljátok.
042	LUK	023	015	De még Heródes sem, mert ő is visszaküldte hozzám, és íme, semmi halálos vétséget nem cselekedett.
042	LUK	023	016	Megfenyítem tehát, és elbocsátom.“
042	LUK	023	017	Ünnepenként egy foglyot kellett elbocsátania.
042	LUK	023	018	Akkor felkiáltott az egész sokaság: „Ezt öld meg, és bocsásd el nekünk Barabást!“
042	LUK	023	019	Ezt a városban kitört lázadásért és gyilkosságért vettették tömlöcbe.
042	LUK	023	020	Pilátus ismét szólt hozzájuk, mert szabadon akarta bocsátani Jézust.
042	LUK	023	021	De azok egyre kiáltoztak: „Feszítsd meg! Feszítsd meg őt!“
042	LUK	023	022	Ő pedig harmadszor is szólt hozzájuk: „De hát mi rosszat tett ez? Semmi halálra való bűnt nem találtam benne. Megfenyítem és elbocsátom.“
042	LUK	023	023	Azok pedig hangos szóval sürgették, és követelték, hogy feszítsék meg, és az ő szavuk győzött.
042	LUK	023	024	És Pilátus úgy döntött, hogy legyen meg, amit kértek.
042	LUK	023	025	Elbocsátotta tehát nekik azt, aki lázadásért és gyilkosságért volt tömlöcbe vetve, és akit kértek, Jézust, kiszolgáltatta akaratuknak.
042	LUK	023	026	Amikor elvezették őt, megragadtak egy bizonyos cirénei Simont, aki a mezőről jött, és arra tették a keresztfát, hogy vigye Jézus után.
042	LUK	023	027	A népnek és asszonyoknak nagy sokasága követte, akik gyászolták és siratták őt.
042	LUK	023	028	Jézus hozzájuk fordulva ezt mondta: „Jeruzsálem leányai, ne miattam sírjatok, hanem magatokat sirassátok és a ti gyermekeiteket.
042	LUK	023	029	Mert íme, jönnek napok, amelyeken ezt mondják: Boldogok a meddők, és az anyaméhek, amelyek nem szültek, és az emlők, amelyek nem szoptattak!
042	LUK	023	030	Akkor »kezdik mondani a hegyeknek: Essetek ránk, és a halmoknak: Borítsatok el minket!«
042	LUK	023	031	Mert ha a zöldellő fával ezt teszik, mi lesz a szárazzal?“
042	LUK	023	032	Két gonosztevőt is vittek ővele, hogy kivégezzék azokat is.
042	LUK	023	033	Amikor elértek arra a helyre, amelyet Koponya-helynek hívtak, ott megfeszítették őt és a gonosztevőket, egyiket jobb kéz felől, a másikat bal kéz felől.
042	LUK	023	034	Jézus ezt mondta: „Atyám! Bocsáss meg nekik, mert nem tudják, mit cselekszenek.“Azután sorsot vetettek, hogy megosztozzanak ruháin.
042	LUK	023	035	A nép ott állt, és nézte. Azokkal együtt a főemberek is csúfolták őt, ezt mondták: „Másokat megtartott, tartsa meg magát, ha ő a Krisztus, Istennek választottja!“
042	LUK	023	036	Csúfolták őt a katonák is, odamentek hozzá, és ecettel kínálták,
042	LUK	023	037	és ezt mondták neki: „Ha te vagy a zsidók királya, szabadítsd meg magad!“
042	LUK	023	038	Felirat is volt fölötte, görög, római és zsidó betűkkel írva: Ez a zsidók királya.
042	LUK	023	039	A megfeszített gonosztevők közül pedig az egyik szidalmazta őt: „Ha te vagy a Krisztus, szabadítsd meg magadat és minket is!“
042	LUK	023	040	De a másik megdorgálta, és ezt mondta neki: „Nem féled az Istent? Hiszen te is ugyanazon ítélet alatt vagy!
042	LUK	023	041	Mi ugyan méltán, mert a mi cselekedeteink méltó büntetését kapjuk, ő pedig semmi rosszat nem cselekedetett!“
042	LUK	023	042	Jézusnak ezt mondta: „Uram, emlékezz meg rólam, amikor eljössz a te országodba!“
042	LUK	023	043	Jézus ezt mondta neki: „Bizony mondom néked, ma velem leszel a paradicsomban.“
042	LUK	023	044	Mintegy hat óra volt, és sötétség lett az egész tartományban egészen kilenc óráig.
042	LUK	023	045	A nap elhomályosodott és a templom kárpitja középen kettéhasadt.
042	LUK	023	046	Jézus hangos szóval így kiáltott: „Atyám, a te kezedbe teszem le az én lelkemet.“És ezt mondva meghalt.
042	LUK	023	047	Amikor a százados látta, mi történt, dicsőítette Istent, és ezt mondta: „Bizony ez az ember igaz volt.“
042	LUK	023	048	És az egész sokaság, amely azért ment oda, hogy lássa mindezeket, amikor látta, mi történt, mellét verve ment haza.
042	LUK	023	049	Az ő ismerősei mind és az asszonyok, akik Galileából követték őt, távolabb álltak, és nézték ezt.
042	LUK	023	050	Íme, egy ember, akit Józsefnek hívtak, a tanács tagja, jó és igaz férfi,
042	LUK	023	051	aki nem volt részes tanácsukban és cselekedeteikben, aki Arimátiából, a júdeaiak városából való volt, és aki maga is várta Isten országát,
042	LUK	023	052	Pilátushoz ment, és elkérte Jézus testét.
042	LUK	023	053	Aztán levette, gyolcsba göngyölte, és egy sziklába vágott sírba helyezte, amelyben még senki sem feküdt.
042	LUK	023	054	És az a nap péntek volt, és szombat virradt rá.
042	LUK	023	055	Az őt követő asszonyok is, akik Galileából jöttek vele, megnézték a sírt, és hogy hogyan helyezték el testét.
042	LUK	023	056	Aztán visszatértek, illatszereket és keneteket készítettek. Szombaton azonban pihentek a parancsolat szerint.
042	LUK	024	001	A hét első napján kora reggel elmentek a sírhoz, és magukkal vitték az elkészített keneteket.
042	LUK	024	002	A követ a sírról elhengerítve találták,
042	LUK	024	003	és amikor bementek, nem találták az Úr Jézus testét.
042	LUK	024	004	Történt, hogy amikor ők ezen megdöbbentek, íme, két férfiú állt melléjük fényes öltözetben.
042	LUK	024	005	Ők pedig megrémülve arcukat a földre hajtották, azok ezt mondták nekik: „Miért keresitek a holtak között az élőt?
042	LUK	024	006	Nincs itt, hanem feltámadott. Emlékezzetek rá, hogyan beszélt nektek, amikor még Galileában volt:
042	LUK	024	007	Az Emberfiának bűnös emberek kezébe kell adatnia, és megfeszíttetnie, és a harmadik napon feltámadnia.“
042	LUK	024	008	Ekkor visszaemlékeztek az ő szavaira,
042	LUK	024	009	és visszatérve a sírtól, elmondták mindezt a tizenegynek és a többieknek.
042	LUK	024	010	Velük volt a magdalai Mária, Johanna és a Jakab anyja Mária és más asszonyok is, akik mindezt elmondták az apostoloknak.
042	LUK	024	011	De az ő szavukat csak üres beszédnek tartották, és nem hittek nekik.
042	LUK	024	012	Péter azonban felkelt, elfutott a sírhoz, és behajolva látta, hogy csak a lepedők vannak ott. Erre elment, és magában csodálkozott a történteken.
042	LUK	024	013	Tanítványai közül ketten ugyanazon a napon egy faluba mentek, amely Jeruzsálemtől hatvan futamnyira volt, amelynek neve: Emmaus.
042	LUK	024	014	Maguk között arról beszélgettek, amik történtek.
042	LUK	024	015	És történt, hogy amint beszélgettek, és egymástól kérdezősködtek, maga Jézus hozzájuk szegődött, és velük együtt ment az úton.
042	LUK	024	016	De látásukat mintha valami akadályozta volna, nem ismerték fel őt.
042	LUK	024	017	Ő pedig ezt mondta nekik: „Miről beszélgettek egymással útközben?“Erre szomorúan megálltak.
042	LUK	024	018	Megszólalt az egyik, akinek neve Kleopás, és ezt mondta neki: „Csak te vagy egyedül jövevény Jeruzsálemben, aki nem tudja, hogy mi történt ott ezekben a napokban?“
042	LUK	024	019	Ő így szólt: „Mi történt?“Azok ezt mondták neki: „Az, ami a názáreti Jézussal történt, aki próféta volt, cselekedetben és beszédben hatalmas Isten, és az egész nép előtt,
042	LUK	024	020	és mi módon adták őt a főpapok és főembereink halálos ítéletre, és megfeszítették őt.
042	LUK	024	021	Pedig mi azt reméltük, hogy ő az, aki meg fogja váltani Izraelt. De mindezek már három napja történtek.
042	LUK	024	022	Ezenfelül néhány közülünk való asszony is megrémített minket, akik kora reggel a sírnál voltak,
042	LUK	024	023	és amikor nem találták ott a testét, hazajöttek, és azt mondták, hogy angyalok jelenését látták, akik azt mondták, hogy ő él.
042	LUK	024	024	El is mentek néhányan, akik velünk voltak, a sírhoz, és úgy találták, ahogy az asszonyok mondták. Őt azonban nem látták.“
042	LUK	024	025	Akkor ő így szólt hozzájuk: „Ó, balgatagok és rest szívűek arra, hogy elhiggyétek, amiket a próféták szóltak!
042	LUK	024	026	Hát nem ezeket kellett szenvednie a Krisztusnak, és így megdicsőülnie?“
042	LUK	024	027	És Mózestől meg valamennyi prófétától kezdve elmagyarázta nekik mindazt, ami az Írásokban felőle megírattak.
042	LUK	024	028	Így értek el ahhoz a faluhoz, amelybe igyekeztek. Ő azonban úgy tett, mintha továbbmenne.
042	LUK	024	029	De azok unszolták, és kérték: „Maradj velünk, mert immár beesteledik, és a nap is lehanyatlott már.“Bement tehát, hogy velük maradjon.
042	LUK	024	030	És történt, amikor leült velük, vette a kenyeret, megáldotta és megszegte, és nekik adta.
042	LUK	024	031	Erre megnyílt a szemük, és felismerték őt, de ő eltűnt előlük.
042	LUK	024	032	Ekkor ezt mondták egymásnak: „Nem melegedett-e fel szívünk, amikor beszélt hozzánk az úton, és magyarázta nekünk az Írásokat?“
042	LUK	024	033	Még abban az órában útra keltek, és visszatértek Jeruzsálembe, és egybegyűlve találták a tizenegyet és azokat, akik velük voltak.
042	LUK	024	034	Akik ezt mondták: „Valóban feltámadott az Úr, és megjelent Simonnak.“
042	LUK	024	035	Erre ők is elbeszélték, mi történt az úton, és hogyan ismerték őt fel a kenyér megszegéséről.
042	LUK	024	036	Miközben erről beszélgettek, Jézus maga megállt közöttük, és ezt mondta nekik: „Békesség néktek!“
042	LUK	024	037	Rémületükben és félelmükben azt hitték, hogy valami szellemet látnak.
042	LUK	024	038	Ezt mondta nekik: „Miért rémültetek meg, és miért támad kétség szívetekben?
042	LUK	024	039	Nézzétek meg kezemet és lábamat, hogy valóban én vagyok. Tapintsatok meg, és lássatok, mert a szellemnek nincs húsa, csontja, s amint látjátok, nekem van!“
042	LUK	024	040	Ezeket mondva megmutatta nekik kezét és lábát.
042	LUK	024	041	Amikor pedig még mindig nem hittek örömükben, és csodálkoztak, ezt mondta nekik: „Van-e valami ennivalótok?“
042	LUK	024	042	Ők pedig adtak neki egy darab sült halat.
042	LUK	024	043	Elvette, és előttük megette.
042	LUK	024	044	Ezután ezt mondta nekik: „Ezek azok a beszédek, amelyeket szóltam nektek, amíg veletek voltam: Be kell teljesedni mindannak, amik megírattak énfelőlem Mózes törvényében, a prófétáknál és a zsoltárokban.“
042	LUK	024	045	Akkor megnyitotta értelmüket, hogy megértsék az Írásokat.
042	LUK	024	046	És ezt mondta nekik: „Így van megírva, így kellett szenvedni a Krisztusnak, és feltámadni a halálból harmadnapon.
042	LUK	024	047	És hirdetni kell az ő nevében a megtérést és a bűnbocsánatot minden népnek, Jeruzsálemtől elkezdve.
042	LUK	024	048	Ti vagytok ennek tanúi.
042	LUK	024	049	És íme, én elküldöm nektek, akit Atyám ígért, ti pedig maradjatok Jeruzsálem városában, míg fel nem ruháztattok mennyei erővel.“
042	LUK	024	050	Ezután kivezette őket Betániáig, és felemelte kezét, és megáldotta őket.
042	LUK	024	051	És történt, hogy miközben áldotta őket, elszakadt tőlük, és felvitetett a mennybe.
042	LUK	024	052	Ők pedig imádták őt, és visszatértek nagy örömmel Jeruzsálembe.
042	LUK	024	053	És mindenkor a templomban voltak, dicsérve és áldva Istent. Ámen.
#
# BOOK	043	JOH	John	János
043	JOH	001	001	Kezdetben volt az Ige, és az Ige az Istennél volt, és Isten volt az Ige.
043	JOH	001	002	Ez kezdetben az Istennél volt.
043	JOH	001	003	Minden őáltala lett, és nélküle semmi sem lett, ami lett.
043	JOH	001	004	Őbenne volt az élet, és az élet volt az emberek világossága.
043	JOH	001	005	És a világosság a sötétségben fénylik, de a sötétség nem fogadta be azt.
043	JOH	001	006	Volt egy Istentől küldött ember, akinek a neve János volt.
043	JOH	001	007	Ő tanúbizonyságul jött, hogy bizonyságot tegyen a világosságról, hogy mindenki higgyen őáltala.
043	JOH	001	008	Nem ő volt a világosság, azért jött, hogy bizonyságot tegyen a világosságról.
043	JOH	001	009	Az igazi világosság eljött már a világba, amely megvilágosít minden embert.
043	JOH	001	010	A világban volt, és a világ általa lett, de a világ nem ismerte meg őt.
043	JOH	001	011	Az övéi közé jött, és az övéi nem fogadták be.
043	JOH	001	012	Akik pedig befogadták, azokat felhatalmazta arra, hogy Isten fiaivá legyenek, mindazokat, akik az ő nevében hisznek.
043	JOH	001	013	Akik nem vérből, sem a testnek akaratából, sem a férfiúnak indulatából, hanem Istentől születtek.
043	JOH	001	014	És az Ige testté lett, és lakozott miközöttünk (és láttuk az ő dicsőségét, mint az Atya egyszülöttjének dicsőségét), aki teljes volt kegyelemmel és igazsággal.
043	JOH	001	015	János bizonyságot tett őróla, és kiáltott, ezt mondva: „Ez volt az, akiről mondtam: Aki utánam jön, előttem lett, mert előbb volt nálam.“
043	JOH	001	016	És az ő teljességéből vettünk mindnyájan kegyelmet is kegyelemért.
043	JOH	001	017	Mert a törvény Mózes által adatott, a kegyelem pedig és az igazság Jézus Krisztus által lett.
043	JOH	001	018	Az Istent soha senki nem látta, az egyszülött Fiú, aki az Atya kebelén van, az jelentette ki őt.
043	JOH	001	019	És ez János bizonyságtétele. Amikor a zsidók papokat és lévitákat küldtek Jeruzsálemből, hogy megkérdezzék őt: „Kicsoda vagy te?“
043	JOH	001	020	Megvallotta és nem tagadta, megvallotta, hogy: „Nem én vagyok a Krisztus.“
043	JOH	001	021	Megkérdezték őt: „Kicsoda tehát? Illés vagy te?“Ezt mondta: „Nem vagyok.“„A próféta vagy te?“És ő felelte: „Nem.“
043	JOH	001	022	Mondták azért neki: „Kicsoda vagy? Hogy megfelelhessünk azoknak, akik minket elküldtek: Mit mondasz magad felől?“
043	JOH	001	023	Ő ezt mondta: „Én kiáltó szó vagyok a pusztában. »Egyengessétek az Úrnak útját!«, amint megmondta Ézsaiás próféta.“
043	JOH	001	024	A küldöttek a farizeusok közül valók voltak.
043	JOH	001	025	Megkérdezték őt, és ezt mondták neki: „Miért keresztelsz tehát, ha nem te vagy a Krisztus, sem Illés, sem a próféta?“
043	JOH	001	026	János így felelt nekik: „Én vízzel keresztelek, de köztetek van, akit ti nem ismertek.
043	JOH	001	027	Ő az, aki utánam jön, aki előttem lett, akinek én nem vagyok méltó, hogy saruja szíját megoldjam.“
043	JOH	001	028	Ezek Betániában történtek, a Jordánon túl, ahol János keresztelt.
043	JOH	001	029	Másnap látta János Jézust hozzámenni, és ezt mondta: „Íme, az Istennek ama báránya, aki elveszi a világ bűneit!
043	JOH	001	030	Ez az, akiről én ezt mondtam: Utánam jön egy férfiú, aki előttem lett, mert előbb volt nálam.
043	JOH	001	031	Én nem ismertem őt, de hogy megjelentessék Izraelnek, azért jöttem én, aki vízzel keresztelek.“
043	JOH	001	032	És bizonyságot tett János, ezt mondva: „Láttam a Lelket leszállni az égből, mint egy galambot, és megnyugodott őrajta.
043	JOH	001	033	Én nem ismertem őt, de aki elküldött engem, hogy vízzel kereszteljek, az mondta nekem: Akire látod a Lelket leszállni és rajta megnyugodni, ő az, aki Szentlélekkel keresztel.
043	JOH	001	034	Én láttam, és bizonyságot tettem, hogy ez az Isten Fia.“
043	JOH	001	035	Másnap ismét ott állt János és kettő az ő tanítványai közül,
043	JOH	001	036	ránézve Jézusra, amint ott járt, mondta: „Íme, az Isten Báránya!“
043	JOH	001	037	Hallotta őt a két tanítvány, amint szólt, és követték Jézust.
043	JOH	001	038	Jézus pedig hátrafordult, és látva, hogy követik azok, ezt mondta nekik: „Mit kerestek?“Azok pedig mondták neki: „Rabbi – ami azt jelenti: Mester –, hol laksz?“
043	JOH	001	039	Mondta nekik: „Jöjjetek, és lássátok meg.“Elmentek, meglátták, hol lakik, és nála maradtak azon a napon: akkor pedig körülbelül tíz óra volt.
043	JOH	001	040	A kettő közül, akik Jánostól ezt hallották, és őt követték, András volt az egyik, Simon Péter testvére.
043	JOH	001	041	Ő találkozott először a saját testvérével, Simonnal, és mondta neki: „Megtaláltuk a Messiást“– (ami azt jelenti: Krisztus).
043	JOH	001	042	És Jézushoz vezette őt. Jézus pedig reátekintve, mondta: „Te Simon vagy, Jóna fia, téged Kéfásnak fognak hívni“– (ami azt jelenti: Kőszikla).
043	JOH	001	043	A következő napon Galileába akart menni Jézus, találkozott Fülöppel, és mondta neki: „Kövess engem!“
043	JOH	001	044	Fülöp pedig Betsaidából, András és Péter városából való volt.
043	JOH	001	045	Fülöp találkozott Nátánáellel, és mondta neki: „Akiről Mózes írt a törvényben, és a próféták, megtaláltuk, a názáreti Jézust, Józsefnek fiát.“
043	JOH	001	046	Mondta neki Nátánáel: „Názáretből támadhat-e valami jó?“Fülöp ezt mondta neki: „Jöjj, és lásd meg!“
043	JOH	001	047	Látta Jézus Nátánáelt őhozzá menni, és azt mondta róla: „Íme, egy igazán izraelita, akiben hamisság nincsen.“
043	JOH	001	048	Nátánáel ezt mondta neki: „Honnan ismersz engem?“Jézus így felelt neki: „Mielőtt hívott téged Fülöp, láttalak téged, amint a fügefa alatt voltál.“
043	JOH	001	049	Nátánáel így felelt neki: „Rabbi, te vagy az Isten Fia, te vagy az Izrael Királya!“
043	JOH	001	050	Jézus így felelt neki: „Azért, mert azt mondtam neked: láttalak a fügefa alatt, hiszel? Nagyobbakat látsz majd ezeknél.“
043	JOH	001	051	És mondta neki: „Bizony, bizony mondom néktek: Mostantól fogva meglátjátok a megnyílt eget és az Isten angyalait, amint felszállnak és leszállnak az Emberfiára.“
043	JOH	002	001	A harmadik napon menyegző volt a galileai Kánában. Ott volt Jézus anyja.
043	JOH	002	002	Jézust is meghívták az ő tanítványaival együtt a menyegzőre.
043	JOH	002	003	Mikor elfogyott a bor, Jézus anyja ezt mondta neki: „Nincs boruk.“
043	JOH	002	004	Jézus ezt mondta neki: „Mi közöm nekem hozzád, ó, asszony? Nem jött még el az én órám.“
043	JOH	002	005	Az anyja a szolgáknak ezt mondta: „Bármit mond néktek, tegyétek meg.“
043	JOH	002	006	Volt pedig ott hat kőveder elhelyezve a zsidók tisztálkodási módja szerint, melyek közül egyenként két-három métréta fért.
043	JOH	002	007	Jézus ezt mondta nekik: „Töltsétek meg a vedreket vízzel.“És megtöltötték azokat színültig.
043	JOH	002	008	Azután mondta nekik: „Most merítsetek, és vigyetek a násznagynak.“És vittek.
043	JOH	002	009	Amint pedig megízlelte a násznagy a borrá lett vizet, nem tudta, honnan van (de a szolgák tudták, akik a vizet merítették), szólította a násznagy a vőlegényt,
043	JOH	002	010	és mondta neki: „Minden ember a jó bort adja fel először, és mikor megittasodtak, akkor az alábbvalót: te a jó bort ekkorra tartottad.“
043	JOH	002	011	Ezt az első jelt a galileai Kánában tette Jézus, megmutatta az ő dicsőségét, és hittek benne a tanítványai.
043	JOH	002	012	Azután lement Kapernaumba, anyjával, testvéreivel és tanítványaival együtt, és ott maradtak néhány napig.
043	JOH	002	013	Közel volt a zsidók húsvétja, felment Jézus Jeruzsálembe.
043	JOH	002	014	Ott találta a templomban az ökrök, juhok és galambok árusait és a pénzváltókat, amint ott ültek.
043	JOH	002	015	Ekkor kötélből ostort csinálva, kiűzte mindnyájukat a templomból, az ökröket is a juhokat is, és a pénzváltók pénzét kiöntötte, az asztalokat pedig feldöntötte,
043	JOH	002	016	a galambárusoknak pedig ezt mondta: „Hordjátok el ezeket innen, ne tegyétek az én Atyámnak házát kalmárság házává.“
043	JOH	002	017	Tanítványai pedig emlékeztek, hogy meg van írva: „A te házadhoz való féltő szeretet emészt engem.“
043	JOH	002	018	A zsidók ezt felelték és mondták neki: „Micsoda jelt mutatsz nékünk, hogy ezeket cselekszed?“
043	JOH	002	019	Jézus ezt felelte és mondta nekik: „Rontsátok le a templomot, és három nap alatt megépítem azt.“
043	JOH	002	020	A zsidók erre ezt mondták: „Negyvenhat esztendeig épült ez a templom, és te három nap alatt megépíted azt?“
043	JOH	002	021	Ő pedig az ő testének templomáról szólt.
043	JOH	002	022	Mikor pedig feltámadt a halálból, emlékeztek a tanítványai, hogy ezt mondta, és hittek az Írásnak és a beszédnek, amelyet Jézus mondott.
043	JOH	002	023	Amikor pedig Jeruzsálemben volt húsvétkor az ünnepen, sokan hittek az ő nevében, látva azokat a jeleket, amelyeket cselekedett.
043	JOH	002	024	Jézus azonban nem bízta magát reájuk, mert ismerte mindnyájukat,
043	JOH	002	025	és nem szorult rá, hogy valaki bizonyságot tegyen az emberről, mert magától is tudta, mi lakik az emberben.
043	JOH	003	001	Volt pedig a farizeusok közt egy ember, a neve Nikodémus, a zsidók főembere.
043	JOH	003	002	Eljött Jézushoz éjjel, és mondta neki: „Mester, tudjuk, hogy Istentől jöttél tanítóul, mert senki sem teheti azokat a jeleket, amelyeket te teszel, hacsak nem az Isten van vele.“
043	JOH	003	003	Jézus így felelt, és mondta neki: „Bizony, bizony mondom néked: ha valaki újonnan nem születik, nem láthatja meg az Isten országát.“
043	JOH	003	004	Nikodémus ezt mondta neki: „Mi módon születhetik az ember, ha vén? Vajon bemehet-e az anyjának méhébe, és megszülethetik-e ismét?“
043	JOH	003	005	Jézus így felelt: „Bizony, bizony mondom néked: Ha valaki nem születik víztől és Lélektől, nem mehet be az Isten országába.
043	JOH	003	006	Ami testtől született, test az, és a mi Lélektől született, lélek az.
043	JOH	003	007	Ne csodálkozz, hogy azt mondtam neked: Szükséges néktek újonnan születnetek.
043	JOH	003	008	A szél fúj, ahová akar, és annak zúgását hallod, de nem tudod, honnan jön, és hová megy: így van mindenki, aki Lélektől született.“
043	JOH	003	009	Nikodémus így felelt neki: „Hogyan lehetnek ezek?“
043	JOH	003	010	Jézus így felelt: „Te Izrael tanítója vagy, és nem tudod ezeket?
043	JOH	003	011	Bizony, bizony mondom néked, amit tudunk, azt mondjuk, és amit látunk, arról teszünk bizonyságot, és a mi bizonyságtételünket nem fogadjátok el.
043	JOH	003	012	Ha a földiekről szóltam nektek, és nem hisztek, mi módon hisztek, ha a mennyeiekről szólok nektek?
043	JOH	003	013	Senki sem ment fel a mennybe, csak az, aki a mennyből szállt alá, az Emberfia, aki a mennyben van.
043	JOH	003	014	Amiképpen felemelte Mózes a kígyót a pusztában, úgy kell az Emberfiának felemeltetnie,
043	JOH	003	015	hogy aki hisz őbenne, el ne vesszen, hanem örök élete legyen.
043	JOH	003	016	Mert úgy szerette Isten e világot, hogy az ő egyszülött Fiát adta, hogy aki hisz őbenne, el ne vesszen, hanem örök élete legyen.
043	JOH	003	017	Mert nem azért küldte az Isten az ő Fiát a világra, hogy kárhoztassa a világot, hanem hogy megtartsa a világot általa.
043	JOH	003	018	Aki hisz őbenne, el nem kárhozik, aki pedig nem hisz, immár elkárhozott, mivelhogy nem hitt az Isten egyszülött Fiának nevében.
043	JOH	003	019	A kárhoztatás pedig az, hogy a világosság e világra jött, és az emberek inkább szerették a sötétséget, mint a világosságot, mert az ő cselekedeteik gonoszak voltak.
043	JOH	003	020	Mert mindenki, aki hamisan cselekszik, gyűlöli a világosságot, és nem megy a világosságra, hogy az ő cselekedeteit fel ne fedjék.
043	JOH	003	021	Aki pedig az igazságot cselekszi, az a világosságra megy, hogy az ő cselekedetei nyilvánvalókká legyenek, hogy Isten szerint való cselekedetek.“
043	JOH	003	022	Ezután elment Jézus az ő tanítványaival a Júdea földére, ott időzött velük, és keresztelt.
043	JOH	003	023	János pedig szintén keresztelt Ainonban, Szálimhoz közel, mert ott sok volt a víz. És odajárultak és megkeresztelkedtek,
043	JOH	003	024	mert Jánost még nem vetették tömlöcbe.
043	JOH	003	025	Vetekedés támadt azért János tanítványai és a júdeaiak között a mosakodás miatt.
043	JOH	003	026	Odamentek Jánoshoz, és ezt mondták neki: „Mester! Aki veled volt a Jordánon túl, akiről te bizonyságot tettél, íme, az keresztel, és hozzá megy mindenki.“
043	JOH	003	027	János így felelt: „Az ember semmit sem vehet, csak ha a mennyből adatott neki.
043	JOH	003	028	Ti magatok vagytok a bizonyságaim, hogy megmondtam: Nem én vagyok a Krisztus, hanem őelőtte küldettem el.
043	JOH	003	029	Akinek jegyese van, vőlegény az, a vőlegény barátja pedig, aki ott áll, és hallja őt, örvendezve örül a vőlegény szavának. Ez az én örömöm immár betelt.
043	JOH	003	030	Annak növekednie kell, nekem pedig alább szállanom.
043	JOH	003	031	Aki felülről jött, feljebb való mindenkinél. Aki a földről való, földi az, és földieket szól, aki a mennyből jött, feljebb való mindenkinél.
043	JOH	003	032	És arról tesz bizonyságot, amit látott és hallott, és az ő bizonyságtételét senki sem fogadja be.
043	JOH	003	033	Aki az ő bizonyságtételét befogadja, az megpecsételte, hogy az Isten igaz.
043	JOH	003	034	Mert akit az Isten küldött, az Isten beszédeit szólja, mivelhogy az Isten nem mérték szerint adja a Lelket.
043	JOH	003	035	Az Atya szereti a Fiút, és az ő kezébe adott mindent.
043	JOH	003	036	Aki hisz a Fiúban, örök élete van, aki pedig nem enged a Fiúnak, nem lát életet, hanem az Isten haragja marad rajta.“
043	JOH	004	001	Amint azért megtudta Jézus, hogy a farizeusok meghallották, hogy ő több tanítványt szerez és keresztel, mint János –
043	JOH	004	002	jóllehet Jézus maga nem keresztelt, hanem a tanítványai –,
043	JOH	004	003	elhagyta Júdeát, és elment ismét Galileába.
043	JOH	004	004	Samárián kellett pedig átmennie.
043	JOH	004	005	Elment tehát Samáriának Sikár nevű városába, annak a teleknek szomszédjába, amelyet Jákób adott fiának, Józsefnek.
043	JOH	004	006	Ott volt pedig Jákób forrása. Jézus, az utazástól elfáradva, azonnal leült a forráshoz. Mintegy hat óra volt.
043	JOH	004	007	Odajött egy samáriai asszony vizet meríteni, és Jézus ezt mondta neki: „Adj innom!“
043	JOH	004	008	A tanítványai ugyanis elmentek a városba, hogy ennivalót vegyenek.
043	JOH	004	009	A samáriai asszony pedig ezt mondta neki: „Hogyan kérhetsz inni zsidó létedre tőlem, aki samáriai asszony vagyok?!“Mert a zsidók nem barátkoznak a samáriaiakkal.
043	JOH	004	010	Jézus így felelt neki: „Ha ismernéd az Isten ajándékát, és hogy ki az, aki ezt mondja neked: Adj innom!, te kérted volna őt, és adott volna neked élő vizet.“
043	JOH	004	011	Mondta neki az asszony: „Uram, nincs mivel merítened, és a kút mély: honnan vennéd tehát az élő vizet?
043	JOH	004	012	Talán nagyobb vagy te a mi atyánknál, Jákobnál, aki nekünk adta ezt a kutat, és ebből ivott ő is, a fiai is és jószágai is?“
043	JOH	004	013	Jézus így felelt neki: „Mindenki, aki ebből a vízből iszik, ismét megszomjazik,
043	JOH	004	014	aki pedig abból a vízből iszik, amelyet én adok neki, soha többé meg nem szomjazik, mert az a víz, amelyet én adok neki, örök életre buzgó víznek forrása lesz ő benne.“
043	JOH	004	015	Mondta neki az asszony: „Uram, add nekem azt a vizet, hogy meg ne szomjazzam, és ne jöjjek ide meríteni!“
043	JOH	004	016	Mondta neki Jézus: „Menj el, hívd a férjedet, és jöjj ide!“
043	JOH	004	017	Az asszony így felelt: „Nincs férjem.“Jézus ezt mondta nekik: „Jól mondod, hogy nincs férjed,
043	JOH	004	018	mert öt férjed volt, és a mostani nem férjed: ezt igazán mondtad.“
043	JOH	004	019	Mondta neki az asszony: „Uram, látom, hogy te próféta vagy.
043	JOH	004	020	A mi atyáink ezen a hegyen imádkoztak, és ti azt mondjátok, hogy Jeruzsálemben van az a hely, ahol imádkozni kell.“
043	JOH	004	021	Mondta neki Jézus: „Asszony, hidd el nekem, hogy eljön az óra, amikor sem ezen a hegyen, sem Jeruzsálemben imádjátok az Atyát.
043	JOH	004	022	Ti azt imádjátok, amit nem ismertek, mi azt imádjuk, amit ismerünk: mert az üdvösség a zsidók közül támadt.
043	JOH	004	023	De eljön az óra, és az most van, amikor az igazi imádók lélekben és igazságban imádják az Atyát: mert az Atya is ilyen imádókat keres magának.
043	JOH	004	024	Az Isten Lélek: és akik őt imádják, szükséges, hogy lélekben és igazságban imádják.“
043	JOH	004	025	Mondta neki az asszony: „Tudom, hogy Messiás jön, akit Krisztusnak mondanak, és amikor eljön, megjelent nekünk mindent.“
043	JOH	004	026	Mondta neki Jézus: „Én vagyok az, aki veled beszélek.“
043	JOH	004	027	Eközben megjöttek a tanítványai, és csodálkoztak, hogy asszonnyal beszélt, de egyik sem mondta: „Mit keresel, vagy mit beszélsz vele?“
043	JOH	004	028	Az asszony pedig otthagyta a vedrét, és elment a városba, és ezt mondta az embereknek:
043	JOH	004	029	„Gyertek, lássatok egy embert, aki megmondott nekem mindent, amit cselekedtem. Nem ez-e a Krisztus?“
043	JOH	004	030	Kimentek tehát a városból, és odamentek hozzá.
043	JOH	004	031	Eközben pedig kérték őt a tanítványok, ezt mondva: „Mester, egyél!“
043	JOH	004	032	Ő pedig mondta nekik: „Van nekem eledelem, amit egyek, amiről ti nem tudtok.“
043	JOH	004	033	A tanítványok ezt mondták egymásnak: „Hozott neki valaki enni?“
043	JOH	004	034	Jézus ezt mondta nekik: „Az én eledelem az, hogy annak akaratát cselekedjem, aki elküldött engem, és az ő munkáját bevégezzem.
043	JOH	004	035	Ti nem azt mondjátok-e, hogy még négy hónap, és eljön az aratás? Íme, mondom néktek: Emeljétek fel szemeiteket, és nézzétek meg a tájakat, már fehérek az aratásra.
043	JOH	004	036	Aki arat, jutalmat nyer, és az örök életre gyümölcsöt gyűjt, hogy mind a vető, mind az arató együtt örvendezzen.
043	JOH	004	037	Mert ebben az a mondás igaz, hogy más a vető, más az arató.
043	JOH	004	038	Én annak az aratására küldtelek titeket, amit nem ti munkáltatok, mások munkálták, és ti a mások munkájába álltatok.“
043	JOH	004	039	Abból a városból pedig sokan hittek benne a samáriaiak közül annak az asszonynak beszédéért, aki bizonyságot tett: „Mindent megmondott nekem, amit cselekedtem.“
043	JOH	004	040	Amint azért odamentek hozzá a samáriaiak, kérték őt, hogy maradjon náluk, és ott maradt két napig.
043	JOH	004	041	Még sokkal többen hittek az ő beszédéért,
043	JOH	004	042	és azt mondták az asszonynak: „Nem a te beszédedért hiszünk immár, hanem magunk hallottuk, és tudjuk, hogy bizonnyal ő a világ üdvözítője, a Krisztus.“
043	JOH	004	043	Két nap múlva pedig kiment onnan, és elment Galileába.
043	JOH	004	044	Mert Jézus maga tett bizonyságot arról, hogy a prófétának nincs tisztessége a maga hazájában.
043	JOH	004	045	Mikor azért bement Galileába, befogadták őt a galileabeliek, mert látták mindazt, amit Jeruzsálemben cselekedett az ünnepen, mert ők is elmentek az ünnepre.
043	JOH	004	046	Ismét a galileai Kánába ment Jézus, ahol a vizet borrá változtatta. És volt Kapernaumban egy királyi ember, akinek a fia beteg volt.
043	JOH	004	047	Mikor meghallotta, hogy Jézus Júdeából Galileába érkezett, odament hozzá, és arra kérte, hogy menjen el, és gyógyítsa meg az ő fiát, mert halálán volt.
043	JOH	004	048	Jézus ez mondta neki: „Ha jeleket és csodákat nem láttok, nem hisztek.“
043	JOH	004	049	A királyi ember ezt mondta neki: „Uram, jöjj, mielőtt a gyermekem meghal.“
043	JOH	004	050	Jézus ezt mondta neki: „Menj el, a te fiad él.“És hitt az ember a szónak, amit Jézus mondott neki, és elment.
043	JOH	004	051	Amint pedig már ment, elébe jöttek az ő szolgái, és hírt hoztak, mondván: „A te fiad él.“
043	JOH	004	052	Megtudakozta azért tőlük az órát, amelyben jobban lett, és mondták neki: „Tegnap hét órakor hagyta el őt a láz.“
043	JOH	004	053	Megértette ekkor az atya, hogy abban az órában, amelyben azt mondta neki Jézus: „A te fiad él.“És hitt ő, és az ő egész háza népe.
043	JOH	004	054	Ezt pedig második jel gyanánt tette Jézus, mikor Júdeából Galileába ment.
043	JOH	005	001	Ezek után ünnepük volt a zsidóknak, és felment Jézus Jeruzsálembe.
043	JOH	005	002	Van pedig Jeruzsálemben a Juh-kapunál egy tó, amelyet héberül Betesdának neveznek. Öt tornáca van.
043	JOH	005	003	Ezekben feküdtek a betegek, vakok, sánták, sorvadásosak nagy sokasága, várva a víznek megmozdulását.
043	JOH	005	004	Mert időnként angyal szállt a tóra, és felkavarta a vizet: aki pedig először lépett bele a víz felkavarása után, meggyógyult, akármilyen betegségben volt.
043	JOH	005	005	Volt pedig ott egy ember, aki harmincnyolc esztendőt töltött betegségében.
043	JOH	005	006	Amint látta Jézus, hogy ott fekszik, és megtudta, hogy már sok idő óta úgy van, ezt mondta neki: „Akarsz-e meggyógyulni?“
043	JOH	005	007	A beteg ezt felelte: „Uram, nincs emberem, hogy amikor a víz felkavarodik, bevigyen engem a tóba, és mire én odaérek, más lép be előttem.“
043	JOH	005	008	Mondta neki Jézus: „Kelj fel, vedd fel az ágyadat, és járj!“
043	JOH	005	009	És azonnal meggyógyult az ember, és felvette ágyát, és járt. Aznap pedig szombat volt.
043	JOH	005	010	A zsidók pedig ezt mondták a meggyógyultnak: „Szombat van, nem szabad neked az ágyadat hordanod!“
043	JOH	005	011	Ő ezt felelte nekik: „Aki meggyógyított engem, az mondta nekem: Vedd fel az ágyadat, és járj!“
043	JOH	005	012	Megkérdezték tőle: „Ki az az ember, aki ezt mondta neked: Vedd fel az ágyadat, és járj?“
043	JOH	005	013	A meggyógyult pedig nem tudta, hogy ki az, mert Jézus félrevonult, mert sokaság volt azon a helyen.
043	JOH	005	014	Ezek után Jézus találkozott vele a templomban, és mondta neki: „Íme, meggyógyultál, többé ne vétkezzél, hogy rosszabbul ne legyen dolgod!“
043	JOH	005	015	Elment az az ember, és hírül adta a zsidóknak, hogy Jézus az, aki őt meggyógyította.
043	JOH	005	016	Emiatt üldözőbe vették a zsidók Jézust, és meg akarták őt ölni, hogy ezeket művelte szombaton.
043	JOH	005	017	Jézus pedig felelte nekik: „Az én Atyám mind ez ideig munkálkodik, én is munkálkodom.“
043	JOH	005	018	Emiatt aztán még inkább meg akarták őt ölni a zsidók, mivel nemcsak a szombatot törte meg, hanem az Istent is saját Atyjának mondta, egyenlővé téve magát az Istennel.
043	JOH	005	019	Jézus ezt felelte nekik: „Bizony, bizony mondom néktek: a Fiú semmit sem tehet önmagától, csak ha látja cselekedni az Atyát, mert amiket ő cselekszik, ugyanazokat hasonlatosképpen a Fiú is cselekszi.
043	JOH	005	020	Mert az Atya szereti a Fiút, és mindent megmutat neki, amiket ő maga cselekszik, és ezeknél nagyobb dolgokat is mutat majd neki, hogy ti csodálkozzatok.
043	JOH	005	021	Mert amint az Atya feltámasztja a halottakat és megeleveníti, úgy a Fiú is akiket akar, megelevenít.
043	JOH	005	022	Mert az Atya nem ítél senkit, hanem az ítéletet egészen a Fiúnak adta,
043	JOH	005	023	hogy mindenki úgy tisztelje a Fiút, miként tisztelik az Atyát. Aki nem tiszteli a Fiút, nem tiszteli az Atyát, aki elküldte őt.
043	JOH	005	024	Bizony, bizony mondom néktek, hogy aki az én beszédemet hallja, és hisz annak, aki engem elküldött, örök élete van, és nem megy a kárhozatra, hanem átment a halálból az életre.
043	JOH	005	025	Bizony, bizony mondom néktek, hogy eljön az idő, és az most van, amikor a halottak hallják az Isten Fiának szavát, és akik hallják, élnek.
043	JOH	005	026	Mert amiként az Atyának élete van önmagában, akként adta a Fiúnak is, hogy élete legyen önmagában:
043	JOH	005	027	És hatalmat adott neki az ítélettételre is, mert ő az Emberfia.
043	JOH	005	028	Ne csodálkozzatok ezen: mert eljön az óra, amelyben mindazok, akik a koporsókban vannak, meghallják az ő szavát,
043	JOH	005	029	és kijönnek. Akik a jót cselekedték, az életre támadnak fel, akik pedig a gonoszt művelték, a kárhozatra támadnak fel.
043	JOH	005	030	Én semmit sem cselekedhetem magamtól, amint hallok, úgy ítélek, és az én ítéletem igazságos, mert nem a magam akaratát keresem, hanem annak akaratát, aki elküldött engem, az Atyáét.
043	JOH	005	031	„Ha én teszek bizonyságot magamról, az én bizonyságtételem nem igaz.
043	JOH	005	032	Más az, aki bizonyságot tesz rólam, és tudom, hogy igaz az a bizonyságtétel, amellyel bizonyságot tesz rólam.
043	JOH	005	033	Ti elküldtetek Jánoshoz, és bizonyságot tett az igazságról.
043	JOH	005	034	De én nem embertől nyerem a bizonyságtételt, hanem ezeket azért mondom, hogy ti megtartassatok.
043	JOH	005	035	Ő az égő és fénylő szövétnek volt, ti pedig csak egy ideig akartatok örvendezni az ő világosságában.
043	JOH	005	036	De nekem nagyobb bizonyságom van Jánosénál: mert azok a dolgok, amelyeket rám bízott az Atya, hogy elvégezzem azokat, azok a dolgok, amelyeket én cselekszem, azok tesznek bizonyságot rólam, hogy az Atya küldött engem.
043	JOH	005	037	Aki elküldött engem, maga az Atya is bizonyságot tett rólam. Sem hangját nem hallottátok soha, sem ábrázatát nem láttátok.
043	JOH	005	038	Az ő igéje sincs maradandóan bennetek: mert akit ő elküldött, ti annak nem hisztek.
043	JOH	005	039	Tudakozzátok az Írásokat, mert azt hiszitek, hogy azokban van a ti örök életetek, és ezek azok, amelyek bizonyságot tesznek rólam,
043	JOH	005	040	és nem akartok hozzám jönni, hogy életetek legyen!
043	JOH	005	041	Dicsőséget emberektől nem nyerek.
043	JOH	005	042	De ismerlek benneteket, hogy az Istennek szeretete nincs meg bennetek:
043	JOH	005	043	Én az én Atyám nevében jöttem, és nem fogadtatok be engem, ha más jönne a maga nevében, azt befogadnátok.
043	JOH	005	044	Mi módon hihettek ti, akik egymástól nyertek dicsőséget, és azt a dicsőséget nem keresitek, amely az egy Istentől van?
043	JOH	005	045	Ne állítsátok, hogy én vádollak majd benneteket az Atyánál, van, aki vádol titeket, Mózes, akiben ti reménykedtetek.
043	JOH	005	046	Mert ha hinnétek Mózesnek, nekem is hinnétek, mert rólam írt ő.
043	JOH	005	047	Ha pedig az ő Írásainak nem hisztek, mi módon hisztek az én beszédeimnek?“
043	JOH	006	001	Ezek után elment Jézus a Galileai-tengeren, a Tiberiáson túl.
043	JOH	006	002	És nagy sokaság követte őt, mert látták az ő csodatételeit, amelyeket cselekedett a betegeken.
043	JOH	006	003	Felment pedig Jézus a hegyre, és leült ott a tanítványaival.
043	JOH	006	004	Közel volt pedig húsvét, a zsidók ünnepe.
043	JOH	006	005	Mikor azért felemelte Jézus a szemeit, és látta, hogy nagy sokaság jön hozzá, mondta Fülöpnek: „Honnan vegyünk kenyeret, hogy ehessenek ezek?“
043	JOH	006	006	Ezt pedig azért mondta, hogy próbára tegye őt, mert ő maga tudta, mit akar cselekedni.
043	JOH	006	007	Felelt neki Fülöp: „Kétszáz dénár árú kenyér nem elég nekik, hogy mindegyikük kapjon valami keveset.“
043	JOH	006	008	Egyik az ő tanítványai közül, András, Simon Péter testvére ezt mondta neki:
043	JOH	006	009	„Van itt egy gyermek, akinek van öt árpakenyere és két hala, de mi az ennyinek?“
043	JOH	006	010	Jézus pedig mondta: „Ültessétek le az embereket.“És nagy fű volt azon a helyen. Leültek azért a férfiak, szám szerint mintegy ötezren.
043	JOH	006	011	Jézus pedig vette a kenyereket, és hálát adva adta a tanítványoknak, a tanítványok pedig azoknak, akik ültek, hasonlóképpen a halakból is, amennyit akartak.
043	JOH	006	012	Amint pedig jóllaktak, mondta a tanítványainak: „Szedjétek össze a megmaradt darabokat, hogy semmi el ne vesszen.“
043	JOH	006	013	Összeszedtek azért és megtöltöttek tizenkét kosarat az öt árpakenyérből való darabokkal, amelyek megmaradtak azok után, akik ettek.
043	JOH	006	014	Az emberek azért látva a jelt, amelyet Jézus tett, ezt mondták: „Bizonnyal ez az a próféta, aki eljövendő volt a világra.“
043	JOH	006	015	Jézus pedig, amint észrevette, hogy érte akarnak jönni, és el akarják ragadni, hogy királlyá tegyék, ismét elvonult egymaga a hegyre.
043	JOH	006	016	Mikor pedig beesteledett, lementek az ő tanítványai a tengerhez,
043	JOH	006	017	és beszállva a hajóba, elmentek a tengeren túlra Kapernaumba. Már sötétség volt, és még mindig nem ment oda hozzájuk Jézus.
043	JOH	006	018	A tenger a nagy szél fúvása miatt háborgott.
043	JOH	006	019	Mikor azért huszonöt, vagy harminc futamnyira beeveztek, meglátták Jézust, amint jár a tengeren, és a hajóhoz közeledik, megrémültek.
043	JOH	006	020	Ő pedig mondta nekik: „Én vagyok, ne féljetek!“
043	JOH	006	021	Be akarták azért őt venni a hajóba, de a hajó azonnal annál a földnél volt, amelyre mentek.
043	JOH	006	022	Másnap a sokaság, amely a tengeren túl állott, látták, hogy nem volt ott más hajó, csak az az egy, amelybe Jézus tanítványai szálltak, és hogy Jézus nem ment be az ő tanítványaival a hajóba, hanem csak az ő tanítványai mentek el.
043	JOH	006	023	De jöttek más hajók Tiberiásból közel ahhoz a helyhez, ahol a kenyeret ették, miután hálákat adott az Úr:
043	JOH	006	024	Mikor azért látta a sokaság, hogy sem Jézus, sem a tanítványai nincsenek ott, beszálltak ők is a hajókba, és elmentek Kapernaumba, keresve Jézust.
043	JOH	006	025	És megtalálva őt a tengeren túl, mondták neki: „Mester, mikor jöttél ide?“
043	JOH	006	026	Jézus így felelt nekik: „Bizony, bizony mondom néktek: nem azért kerestek engem, mert jeleket láttatok, hanem azért, mert ettetek abból a kenyerekből, és jóllaktatok.
043	JOH	006	027	Ne azért az eledelért munkálkodjatok, amely elvész, hanem azért az eledelért, amely megmarad az örök életre, amelyet az Emberfia ad majd nektek, mert őt pecsétjével igazolta az Isten.“
043	JOH	006	028	Ők pedig ezt mondták neki: „Mit csináljunk, hogy az Isten dolgait cselekedjük?“
043	JOH	006	029	Jézus így felelt nekik: „Az az Isten dolga, hogy higgyetek abban, akit ő küldött.“
043	JOH	006	030	Erre megkérdezték: „Micsoda jelt mutatsz tehát te, hogy miután láttuk, higgyünk neked? Mit cselekszel?
043	JOH	006	031	Atyáink a mannát ették a pusztában, amint meg van írva: »Mennyei kenyeret adott enniük.«“
043	JOH	006	032	Mondta azért nekik Jézus: „Bizony, bizony mondom néktek: nem Mózes adta néktek a mennyei kenyeret, hanem az én Atyám adja majd néktek az igazi mennyei kenyeret.
043	JOH	006	033	Mert az az Istennek kenyere, amely mennyből száll alá, és életet ad a világnak.“
043	JOH	006	034	Erre ezt mondták neki: „Uram, mindenkor add nékünk ezt a kenyeret!“
043	JOH	006	035	Jézus pedig azt mondta nekik: „Én vagyok az életnek kenyere, aki énhozzám jön, semmiképpen meg nem éhezik, és aki hisz énbennem, meg nem szomjazik soha.
043	JOH	006	036	De mondtam néktek, hogy noha láttatok engem, még sem hisztek.
043	JOH	006	037	Mindenki, akit nekem ad az Atya, énhozzám jön, és azt, aki hozzám jön, semmiképpen ki nem vetem.
043	JOH	006	038	Mert azért szálltam le a mennyből, hogy ne a magam akaratát cselekedjem, hanem annak akaratát, aki elküldött engem.
043	JOH	006	039	Annak, aki elküldött engem, az az akarata, hogy amit nekem adott, abból semmit el ne veszítsek, hanem feltámasszam azt az utolsó napon.
043	JOH	006	040	Az Atyának az az akarata, hogy mindaz, aki látja a Fiút, és hisz ő benne, örök élete legyen, és én feltámasszam azt az utolsó napon.“
043	JOH	006	041	Zúgolódtak azért a zsidók őellene, mert azt mondta: „Én vagyok az a kenyér, amely a mennyből szállott alá.“
043	JOH	006	042	És mondták: „Nem Jézus ez, a József fia, akinek mi ismerjük atyját és anyját? Akkor hogyan mondhatja: A mennyből szálltam alá?“
043	JOH	006	043	Jézus ezt felelte nekik: „Ne zúgolódjatok egymás között!
043	JOH	006	044	Senki sem jöhet én hozzám, hacsak nem az Atya vonzza, aki elküldött engem, én pedig feltámasztom azt az utolsó napon.
043	JOH	006	045	Meg van írva a prófétáknál: »És mindnyájan Istentől tanítottak lesznek.« Aki azért az Atyától hallott és tanult, én hozzám jön.
043	JOH	006	046	Nem mintha az Atyát valaki látta volna, csak az, aki Istentől van, az látta az Atyát.
043	JOH	006	047	Bizony, bizony mondom néktek: Aki énbennem hisz, örök élete van annak.
043	JOH	006	048	Én vagyok az életnek kenyere.
043	JOH	006	049	A ti atyáitok a mannát ették a pusztában, és meghaltak.
043	JOH	006	050	Ez az a kenyér, amely a mennyből szállt alá, hogy ki-ki egyen belőle, és meg ne haljon.
043	JOH	006	051	Én vagyok az élő kenyér, amely a mennyből szállt alá: ha valaki eszik ebből a kenyérből, él örökké. És az a kenyér pedig, amelyet én adok, az én testem, amelyet én adok a világ életéért.“
043	JOH	006	052	Tusakodtak azért a zsidók egymás között, mondván: „Hogyan adhatja ez nékünk a testét, hogy azt együk?“
043	JOH	006	053	Jézus ezt mondta nekik: „Bizony, bizony mondom néktek: ha nem eszitek az Emberfiának testét, és nem isszátok az ő vérét, nincs élet bennetek.
043	JOH	006	054	Aki eszi az én testemet, és issza az én véremet, örök élete van annak, és én feltámasztom azt az utolsó napon.
043	JOH	006	055	Mert az én testem bizony étel, és az én vérem bizony ital.
043	JOH	006	056	Aki eszi az én testemet, és issza az én véremet, az énbennem lakik és én is abban.
043	JOH	006	057	Ahogyan elküldött engem az élő Atya, és én az Atya által élek: úgy az is, aki engem eszik, él énáltalam.
043	JOH	006	058	Ez az a kenyér, amely a mennyből szállt alá, nem úgy, amint a ti atyáitok ették a mannát, és meghaltak: aki ezt a kenyeret eszi, él örökké.“
043	JOH	006	059	Ezeket mondta a zsinagógában, amikor tanított Kapernaumban.
043	JOH	006	060	Sokan azért, akik hallották ezeket az ő tanítványai közül, ezt mondták: „Kemény beszéd ez, ki hallgathatja őt?“
043	JOH	006	061	Jézus pedig magában tudta, hogy emiatt zúgolódnak az ő tanítványai, ezt mondta nekik: „Titeket ez megbotránkoztat?
043	JOH	006	062	Hát ha meglátjátok az Emberfiát felszállni oda, ahol előbb volt?!
043	JOH	006	063	A lélek az, ami megelevenít, a test nem használ semmit: a beszédek, amelyeket én szólok nektek, lélek és élet.
043	JOH	006	064	De vannak némelyek közöttetek, akik nem hisznek.“Mert kezdettől fogva tudta Jézus, kik azok, akik nem hisznek, és ki az, aki elárulja őt.
043	JOH	006	065	És ezt mondta: „Azért mondtam néktek, hogy senki sem jöhet énhozzám, hacsak nem az én Atyámtól van megadva neki.“
043	JOH	006	066	Ettől fogva sokan visszavonultak az ő tanítványai közül, és nem jártak többé ővele.
043	JOH	006	067	Mondta azért Jézus a tizenkettőnek: „Vajon ti is el akartok menni?“
043	JOH	006	068	Simon Péter így felelt: „Uram, kihez mehetnénk? Örök életnek beszéde van tenálad.
043	JOH	006	069	És mi elhittük és megismertük, hogy te vagy a Krisztus, az élő Istennek Fia.“
043	JOH	006	070	Jézus így felelt nekik: „Nem én választottalak ki titeket, a tizenkettőt? És egy közületek ördög.“
043	JOH	006	071	Ezen pedig Júdás Iskáriótest értette, Simon fiát, mert ez akarta őt elárulni, noha egy volt a tizenkettő közül.
043	JOH	007	001	És ezek után Galileát járta Jézus, mert nem akart Júdeában tartózkodni, mivel azon voltak a júdeabeliek, hogy őt megöljék.
043	JOH	007	002	Közel volt pedig a zsidók ünnepe, a sátoros ünnep.
043	JOH	007	003	Testvérei ekkor azt mondták neki: „Menj el innen, és térj Júdeába, hogy a tanítványaid is lássák azokat, amiket cselekszel.
043	JOH	007	004	Mert senki sem cselekszik titokban semmit, aki maga ismeretté akar lenni. Ha ilyeneket cselekszel, mutasd meg magadat a világnak.“
043	JOH	007	005	Mert az ő testvérei sem hittek benne.
043	JOH	007	006	Ekkor azt mondta nekik Jézus: „Az én időm még nincs itt, a ti időtök pedig mindig készen van.
043	JOH	007	007	Titeket nem gyűlölhet a világ, de engem gyűlöl, mert én bizonyságot teszek arról, hogy az ő cselekedetei gonoszak.
043	JOH	007	008	Ti menjetek fel erre az ünnepre: én még nem megyek fel erre az ünnepre, mert az én időm még nem jött el.“
043	JOH	007	009	Ezeket mondva nekik, ott maradt Galileában.
043	JOH	007	010	Amint azonban felmentek az ő testvérei, akkor ő is felment az ünnepre, nem nyilvánosan, hanem mintegy titokban.
043	JOH	007	011	A zsidók azért keresték őt az ünnepen, és ezt mondták: „Hol van ő?“
043	JOH	007	012	És a sokaságban nagy zúgás volt őmiatta. Némelyek azt mondták, hogy jó ember, mások pedig azt mondták: „Nem, hanem a népnek hitetője.“
043	JOH	007	013	Mindamellett senki sem beszélt nyíltan őróla a zsidóktól való félelem miatt.
043	JOH	007	014	Már-már az ünnep közepén azonban felment Jézus a templomba, és tanított.
043	JOH	007	015	És csodálkoztak a zsidók, ezt mondva: „Honnan tudja ez az Írásokat, holott nem tanulta?!“
043	JOH	007	016	Jézus erre így felelt nekik: „Az én tudományom nem az enyém, hanem azé, aki elküldött engem.
043	JOH	007	017	Ha valaki cselekedni akarja az ő akaratát, megismerheti e tudományról, vajon Istentől van-e, vagy én magamtól szólok?
043	JOH	007	018	Aki magától szól, a maga dicsőségét keresi, aki pedig annak dicsőségét keresi, aki küldte őt, igaz az, és nincs abban hamisság.
043	JOH	007	019	Nem Mózes adta-e néktek a törvényt? Ám senki sem teljesíti közületek a törvényt. Miért akartok engem megölni?“
043	JOH	007	020	A sokaság felelt, és ezt mondta: „Ördög van benned. Ki akar téged megölni?“
043	JOH	007	021	Jézus válaszolt, és ezt mondta nekik: „Egy dolgot tettem, és mindnyájan csodálkoztok.
043	JOH	007	022	Mózes adta néktek a körülmetélkedést (nem mintha Mózestől való volna, hanem az atyáktól): és szombaton körülmetélitek az embert.
043	JOH	007	023	Ha körülmetélhető az ember szombaton, hogy Mózes törvényét meg ne szegjék, akkor rám miért haragusztok, hogy egy embert teljesen meggyógyítottam szombaton?
043	JOH	007	024	Ne ítéljetek a látszat után, hanem igaz ítélettel ítéljetek!“
043	JOH	007	025	Ekkor némelyek a jeruzsálemiek közül ezt mondták: „Nem ez-e az, akit meg akarnak ölni?
043	JOH	007	026	És íme, nyíltan szól, és semmit sem szólnak neki. Talán bizony megismerték a főemberek, hogy bizony ez a Krisztus?
043	JOH	007	027	De róla jól tudjuk, honnan való, amikor pedig eljön a Krisztus, senki sem tudja, honnan való.“
043	JOH	007	028	Jézus a templomban tanított, és kiáltva ezt mondta: „Ti ismertek engem, azt is tudjátok, honnan való vagyok, és én nem magamtól jöttem, de igaz az, aki engem elküldött, akit ti nem ismertek.
043	JOH	007	029	Én azonban ismerem őt, mert őtőle vagyok, és ő küldött engem.“
043	JOH	007	030	El akarták ezért őt fogni, de senki sem vetette rá a kezét, mert nem jött még el az ő órája.
043	JOH	007	031	A sokaságból pedig sokan hittek benne, és ezt mondták: „A Krisztus, amikor eljön, tehet-e majd több csodát azoknál, amelyeket ez tett?“
043	JOH	007	032	Meghallották a farizeusok, amint a sokaság ezeket suttogta róla, és szolgákat küldtek a farizeusok és a főpapok, hogy fogják el őt.
043	JOH	007	033	Ekkor azt mondta nekik Jézus: „Egy kevés ideig még veletek vagyok, és majd elmegyek ahhoz, aki elküldött engem.
043	JOH	007	034	Kerestek majd engem, és nem találtok meg, ahol én vagyok, ti nem jöhettek oda.“
043	JOH	007	035	A zsidók maguk között ezt mondták: „Hová akar ez menni, hogy mi majd nem találjuk meg őt? Vajon a görögök közé szétszórtakhoz akar menni, és a görögöket tanítani?
043	JOH	007	036	Micsoda beszéd ez, amelyet mondott: Kerestek majd engem, és nem találtok meg, ahol én vagyok, ti nem jöhettek oda?“
043	JOH	007	037	Az ünnep utolsó nagy napján pedig felállt Jézus, és kiáltva ezt mondta: „Ha valaki szomjazik, jöjjön énhozzám, és igyon.
043	JOH	007	038	Aki hisz énbennem, amint az Írás mondta, annak belsejéből élő víznek folyamai ömlenek.“
043	JOH	007	039	Ezt pedig a Lélekről mondta, akit a benne hívők fognak venni: mert még nem volt Szentlélek, mivelhogy Jézus még nem dicsőíttetett meg.
043	JOH	007	040	Sokan azért a sokaság közül, amint hallották e beszédet, ezt mondták: „Bizonnyal ez a Próféta.“
043	JOH	007	041	Némelyek ezt mondták: „Ez a Krisztus.“Mások pedig azt mondták: „Csak nem Galileából jön el a Krisztus?
043	JOH	007	042	Nem az Írás mondta-e, hogy a Dávid magvából és Betlehemből, abból a városból jön el a Krisztus, ahol Dávid volt?“
043	JOH	007	043	Ellentét támadt azért őmiatta a sokaságban.
043	JOH	007	044	Némelyek pedig közülük el akarták őt fogni, de senki sem vettette reá a kezét.
043	JOH	007	045	Elmentek azért a szolgák a főpapokhoz és farizeusokhoz, és mondták azok nekik: „Miért nem hoztátok el őt?“
043	JOH	007	046	A szolgák így feleltek: „Soha ember úgy nem szólott, mint ez az ember!“
043	JOH	007	047	A farizeusok így feleltek nekik: „Vajon ti is meg vagytok tévesztve?
043	JOH	007	048	Vajon a főemberek vagy a farizeusok közül hitt-e benne valaki?
043	JOH	007	049	De ez a sokaság, amely nem ismeri a törvényt, átkozott!“
043	JOH	007	050	Ezt mondta nekik Nikodémus, aki éjjel ment őhozzá, és aki egy volt közülük:
043	JOH	007	051	„Vajon a mi törvényünk elítéli-e az embert, ha előbb ki nem hallgatja, és nem tudja, hogy mit cselekszik?“
043	JOH	007	052	Azok így feleltek neki: „Vajon te is galileai vagy-e? Nézz utána, és lásd meg, hogy Galileából nem támadt próféta.“
043	JOH	007	053	És mindnyájan hazamentek.
043	JOH	008	001	Jézus pedig elment az Olajfák hegyére.
043	JOH	008	002	Korán reggel azonban ismét ott volt a templomban, az egész nép hozzáment, és leülve tanította őket.
043	JOH	008	003	Az Írástudók és a farizeusok pedig egy asszonyt vittek hozzá, akit házasságtörésen kaptak, és a középre állítva azt,
043	JOH	008	004	mondták neki: „Mester, ezt az asszonyt tetten érték, mint házasságtörő.
043	JOH	008	005	A törvényben pedig megparancsolta nékünk Mózes, hogy az ilyeneket kövezzék meg: te azért mit mondasz?“
043	JOH	008	006	Ezt pedig azért mondták, hogy megkísértsék őt, hogy legyen mivel vádolniuk. Jézus pedig lehajolva, az ujjával írt a földre.
043	JOH	008	007	De mikor ismételten kérdezték őt, felegyenesedve mondta nekik: „Aki közületek nem bűnös, az vesse rá először a követ.“
043	JOH	008	008	És újra lehajolva, írt a földre.
043	JOH	008	009	Azok pedig ezt hallva és a lelkiismeret által vádolva, egymás után kimentek a vénektől kezdve mind az utolsóig, és egyedül Jézus maradt, és az asszony középen állva.
043	JOH	008	010	Mikor pedig Jézus felegyenesedett, és senkit sem látott az asszonyon kívül, azt mondta neki: „Asszony, hol vannak a te vádlóid? Senki sem kárhoztat téged?“
043	JOH	008	011	Ő pedig ezt mondta: „Senki, Uram!“Jézus pedig mondta neki: „Én sem kárhoztatlak, eredj el, és többé ne vétkezzél!“
043	JOH	008	012	Ismét szólt hozzájuk Jézus, és ezt mondta: „Én vagyok a világ világossága: aki engem követ, nem járhat a sötétségben, hanem övé lesz az életnek világossága.“
043	JOH	008	013	A farizeusok pedig ezt mondták neki: „Te magadról teszel bizonyságot, a te bizonyságtételed nem igaz.“
043	JOH	008	014	Jézus felelt, és ezt mondta nekik: „Ha magam teszek is bizonyságot magamról, az én bizonyságtételem igaz, mert tudom honnan jöttem, és hová megyek, ti pedig nem tudjátok, honnan jövök, és hová megyek.
043	JOH	008	015	Ti test szerint ítéltek, én nem ítélek senkit.
043	JOH	008	016	De ha ítélek is, az én ítéletem igaz, mert én nem egyedül vagyok, hanem én és az Atya, aki küldött engem.
043	JOH	008	017	Márpedig a ti törvényetekben is meg van írva, hogy két ember bizonyságtétele igaz.
043	JOH	008	018	Én vagyok, aki bizonyságot teszek magamról, és bizonyságot tesz rólam az Atya, aki küldött engem.“
043	JOH	008	019	Ekkor azt mondták neki: „Hol van a te Atyád?“Jézus így felelt: „Sem engem nem ismertek, sem az én Atyámat, ha engem ismernétek, az én Atyámat is ismernétek.“
043	JOH	008	020	Ezeket a beszédeket mondta Jézus a kincstartó helyen, amikor tanított a templomban, és senki sem fogta el őt, mert még nem jött el az ő órája.
043	JOH	008	021	Ismét mondta nekik Jézus: „Én elmegyek, és kerestek majd engem, de ti a bűneitekben fogtok meghalni: ahová én megyek, ti nem jöhettek oda.“
043	JOH	008	022	A zsidók pedig ezt mondták: „Talán megöli magát, hogy azt mondja: Ahova én megyek, ti nem jöhettek oda?“
043	JOH	008	023	És mondta nekik: „Ti innen lentről valók vagytok, én onnan fentről való vagyok, ti e világból valók vagytok, én nem e világból való vagyok.
043	JOH	008	024	Azért mondtam néktek, hogy a bűneitekben haltok meg: mert ha nem hiszitek, hogy én vagyok, meghaltok a bűneitekben.“
043	JOH	008	025	Mondták azért neki: „Ki vagy te?“És mondta nekik Jézus: „Amit eleitől fogva mondok is nektek.
043	JOH	008	026	Sok beszélni és ítélni valóm van felőletek: de igaz az, aki küldött engem, és én azokat beszélem a világnak, amiket tőle hallottam.“
043	JOH	008	027	Nem vették észre, hogy az Atyáról szólt nekik.
043	JOH	008	028	Mondta azért nekik Jézus: „Amikor felemelitek az Emberfiát, akkor megismeritek, hogy én vagyok, és semmit sem cselekszem magamtól, hanem amint az Atya tanított engem, úgy szólok.
043	JOH	008	029	És aki küldött engem, velem van. Nem hagyott engem az Atya egyedül, mert én mindenkor azokat cselekszem, amelyek neki kedvesek.“
043	JOH	008	030	Amikor ezeket mondta, sokan hittek őbenne.
043	JOH	008	031	Mondta azért Jézus a benne hívő zsidóknak: „Ha ti megmaradtok az én beszédemben, bizonnyal az én tanítványaim vagytok,
043	JOH	008	032	megismeritek az igazságot, és az igazság szabaddá tesz titeket.“
043	JOH	008	033	Így feleltek neki: „Ábrahám magva vagyunk, és nem szolgáltunk soha senkinek: hogyan mondhatod hát, hogy szabaddá lesztek?“
043	JOH	008	034	Jézus így felelt nekik: „Bizony, bizony mondom néktek, hogy aki bűnt cselekszik, szolgája a bűnnek.
043	JOH	008	035	A szolga pedig nem marad mindörökké a házban: a Fiú marad ott mindörökké.
043	JOH	008	036	Azért, ha a Fiú megszabadít titeket, valósággal szabadok lesztek.“
043	JOH	008	037	„Tudom, hogy Ábrahám utódai vagytok, de meg akartok engem ölni, mert az én beszédemnek nincs helye nálatok.
043	JOH	008	038	Én azt beszélem, amit az én Atyámnál láttam, de ti is azt cselekszitek, amit a ti atyátoknál láttatok.“
043	JOH	008	039	Ezt mondták neki: „A mi atyánk Ábrahám.“Jézus ezt mondta nekik: „Ha Ábrahám gyermekei volnátok, Ábrahám dolgait cselekednétek.
043	JOH	008	040	Ámde meg akartok engem ölni, olyan embert, aki az igazságot beszéltem nektek, amelyet az Istentől hallottam. Ábrahám ezt nem cselekedte.
043	JOH	008	041	Ti az atyátok dolgait cselekszitek.“Ők pedig ezt mondták neki: „Mi nem paráznaságból születtünk, egy Atyánk van, az Isten.“
043	JOH	008	042	Jézus pedig ezt mondta nekik: „Ha az Isten volna a ti Atyátok, szeretnétek engem: mert én az Istentől származtam és jöttem, mert nem magamtól jöttem, hanem ő küldött engem.
043	JOH	008	043	Miért nem értitek az én beszédemet? Mert nem hallgatjátok az én szavamat.
043	JOH	008	044	A ti atyátok az ördög, és a ti atyátok kívánságait akarjátok teljesíteni. Ő emberölő volt kezdettől fogva, és nem állt meg az igazságban, mert nincsen ő benne igazság. Mikor hazugságot szól, a sajátjából szól, mert hazug, és hazugság atyja.
043	JOH	008	045	Mivel pedig én igazságot szólok, nem hisztek nekem.
043	JOH	008	046	Ki vádol engem közületek bűnnel? Ha pedig igazságot szólok: miért nem hisztek nekem?
043	JOH	008	047	Aki az Istentől van, hallgatja az Isten beszédeit, azért nem hallgatjátok ti, mert nem vagytok az Istentől valók.“
043	JOH	008	048	A zsidók így feleltek neki: „Nem jól mondjuk-e mi, hogy te samáriai vagy, és ördög van benned?“
043	JOH	008	049	Jézus így felelt: „Nincs énbennem ördög, hanem tisztelem az én Atyámat, és ti gyaláztok engem.
043	JOH	008	050	Pedig én nem keresem a dicsőségemet: van, aki keresi, és megítéli.
043	JOH	008	051	Bizony, bizony mondom néktek, ha valaki megtartja az én beszédemet, nem lát halált soha.“
043	JOH	008	052	A zsidók pedig ezt mondták neki: „Most értettük meg, hogy ördög van benned. Ábrahám meghalt, a próféták is, és te azt mondod: ha valaki megtartja az én beszédemet, nem kóstol halált soha.
043	JOH	008	053	Vagy pedig nagyobb vagy te atyánknál, Ábrahámnál, aki meghalt? A próféták is meghaltak: kinek állítod magadat?“
043	JOH	008	054	Jézus így felelt: „Ha én dicsőítem magamat, az én dicsőségem semmi: az én Atyám az, aki dicsőít engem, akiről ti azt mondjátok, hogy a ti Istenetek,
043	JOH	008	055	és nem ismeritek őt: de én ismerem, és ha azt mondom, hogy nem ismerem őt, hozzátok hasonlóvá, hazuggá leszek: de ismerem őt, és az ő beszédét megtartom.
043	JOH	008	056	Ábrahám a ti atyátok örvendezett, hogy meglátja az én napomat, látta is, és örült.“
043	JOH	008	057	A zsidók pedig ezt mondták neki: „Még ötvenesztendős sem vagy, és Ábrahámot láttad?“
043	JOH	008	058	Mondta nekik Jézus: „Bizony, bizony mondom néktek: mielőtt Ábrahám lett volna: én vagyok.“
043	JOH	008	059	Erre köveket ragadtak, hogy reáhajigálják. Jézus pedig elrejtőzködött, és kiment a templomból, átmenve közöttük, és ilyen módon eltávozott.
043	JOH	009	001	És amint eltávozott, látott egy embert, aki születésétől fogva vak volt.
043	JOH	009	002	És kérdezték őt a tanítványai, ezt mondva: „Mester, ki vétkezett, ez vagy ennek szülei, hogy vakon született?“
043	JOH	009	003	Jézus így felelt: „Nem ő vétkezett, nem is a szülei, hanem azért van ez így, hogy nyilvánvalókká legyenek benne az Isten dolgai.
043	JOH	009	004	Nekem cselekednem kell annak dolgait, aki elküldött engem, amíg nappal van: eljön az éjszaka, amikor senki sem munkálkodhat.
043	JOH	009	005	Míg e világon vagyok, e világ világossága vagyok.“
043	JOH	009	006	Ezeket mondva, a földre köpött, és a nyálából sarat csinált, és rákente a sarat a vak szemeire,
043	JOH	009	007	és mondta neki: „Menj el, mosakodj meg a Siloám-tavában“– ami azt jelenti: küldött. Elment tehát és megmosakodott, és mire megjött, látott.
043	JOH	009	008	A szomszédok, és akik korábban látták azt, hogy vak volt, ezt mondták: „Nem ő-e az, aki itt szokott ülni és koldulni?“
043	JOH	009	009	Némelyek azt mondák, hogy ez az, mások pedig azt, hogy hasonlít hozzá. De ő kijelentette: „Én vagyok az.“
043	JOH	009	010	Ekkor ezt mondták neki: „Hogyan nyíltak meg a te szemeid?“
043	JOH	009	011	Ő így felelt, és ezt mondta: „Egy ember, akit Jézusnak hívnak, sarat készített, és rákente a szemeimre, és ezt mondta nekem: Menj el a Siloám-tavára, és mosakodjál meg. Miután pedig elmentem és megmosakodtam, megjött a látásom.“
043	JOH	009	012	Ekkor ezt mondták neki: „Hol van ő?“Ő pedig mondta: „Nem tudom.“
043	JOH	009	013	Ekkor elvitték őt, aki előbb még vak volt, a farizeusokhoz.
043	JOH	009	014	Mikor pedig Jézus a sarat csinálta, és felnyitotta a szemeit, szombat volt.
043	JOH	009	015	A farizeusok szintén megkérdezték, hogyan jött meg a látása? Ő pedig ezt mondta nekik: „Sarat tett a szemeimre, megmosakodtam, és látok.“
043	JOH	009	016	Mondták azért némelyek a farizeusok közül: „Ez az ember nincsen Istentől, mert nem tartja meg a szombatot.“Mások ezt mondták: „Hogyan tehet bűnös ember ilyen jeleket?“És meghasonlás támadt köztük.
043	JOH	009	017	Újra mondták a vaknak: „Te mit mondasz róla, hogy megnyitotta a szemeidet?“Ő pedig mondta: „Hogy próféta.“
043	JOH	009	018	A zsidók pedig nem hitték róla, hogy vak volt, és megjött a látása, mígnem előhívták annak szüleit, akinek megjött a látása.
043	JOH	009	019	És megkérdezték őket, ezt mondva: „Ez a ti fiatok, akiről azt mondjátok, hogy vakon született? Mi módon lát hát most?“
043	JOH	009	020	A szülei ezt felelték, és mondták nekik: „Tudjuk, hogy ez a mi fiunk, és hogy vakon született:
043	JOH	009	021	de miképpen lát most, nem tudjuk, vagy ki nyitotta meg a szemeit, mi nem tudjuk. Elég idős már, őt kérdezzétek, ő beszéljen magáról.“
043	JOH	009	022	Ezeket mondták az ő szülei, mivel féltek a zsidóktól, mert megegyeztek már a zsidók, hogy ha valaki Krisztusnak vallja őt, ki kell rekeszteni a gyülekezetből.
043	JOH	009	023	Ezért mondták a szülei, hogy elég idős, őt kérdezzétek.
043	JOH	009	024	Másodszor is odahívták az embert, aki vak volt, és mondták neki: „Dicsőítsd az Istent: mi tudjuk, hogy ez az ember bűnös.“
043	JOH	009	025	Ő pedig így válaszolt: „Hogy bűnös-e, nem tudom: egyet tudok, hogy noha vak voltam, most látok.“
043	JOH	009	026	Ekkor újra megkérdezték tőle: „Mit csinált veled? Hogyan nyitotta meg a szemeidet?“
043	JOH	009	027	Ő így felelt: „Már mondtam nektek, és nem hallottátok meg: miért akarjátok újra hallani? Vagy ti is az ő tanítványai akartok lenni?“
043	JOH	009	028	Szidalmazták őt, és ezt mondták: „Te vagy az ő tanítványa, mi pedig Mózes tanítványai vagyunk.
043	JOH	009	029	Mi tudjuk, hogy Mózessel beszélt az Isten: erről pedig azt sem tudjuk, honnan való.“
043	JOH	009	030	Az az ember így válaszolt nekik: „Bizony az a csodálatos, hogy ti nem tudjátok honnan való, pedig az én szemeimet megnyitotta.
043	JOH	009	031	Pedig tudjuk, hogy az Isten nem hallgatja meg a bűnösöket, hanem ha valaki istenfélő, és az ő akaratát cselekszi, azt hallgatja meg.
043	JOH	009	032	Örök időktől fogva nem hallotta senki, hogy vakon szülöttnek szemeit valaki megnyitotta volna.
043	JOH	009	033	Ha ő nem Istentől volna, semmit sem tudott volna cselekedni.“
043	JOH	009	034	Ekkor ezt mondták neki: „Te mindenestől bűnben születtél, és te tanítasz minket?“És kiközösítették őt.
043	JOH	009	035	Meghallotta Jézus, hogy kiközösítették őt, és amikor találkozott vele, ezt mondta neki: „Hiszel-e az Isten Fiában?“
043	JOH	009	036	Az így válaszolt: „Ki az, Uram, hogy higgyek benne?“
043	JOH	009	037	Jézus pedig ezt mondta neki: „Láttad őt, és aki beszél veled, ő az.“
043	JOH	009	038	Erre azt mondta: „Hiszek, Uram.“És imádta őt.
043	JOH	009	039	Jézus pedig azt mondta: „Ítélet végett jöttem én e világra, hogy akik nem látnak, lássanak, és akik látnak, vakok legyenek.“
043	JOH	009	040	Némely farizeus meghallotta ezt, akik vele voltak, és mondták neki: „Talán mi is vakok vagyunk?“
043	JOH	009	041	Jézus azt mondta nekik: „Ha vakok volnátok, nem volna bűnötök, ámde azt mondjátok, hogy látunk: ezért a ti bűnötök megmarad.“
043	JOH	010	001	„Bizony, bizony mondom néktek: Aki nem az ajtón megy be a juhok aklába, hanem máshonnan hatol be, tolvaj az és rabló.
043	JOH	010	002	Aki pedig az ajtón megy be, az a juhok pásztora.
043	JOH	010	003	Ennek az őr ajtót nyit, és a juhok hallgatnak szavára, és a maga juhait nevükön szólítja, és kivezeti őket.
043	JOH	010	004	És mikor kiereszti a juhait, előttük megy, és a juhok követik őt, mert ismerik az ő hangját.
043	JOH	010	005	Idegent pedig nem követnek, hanem elfutnak attól: mert nem ismerik az idegenek hangját.“
043	JOH	010	006	Ezt a példázatot mondta nekik Jézus, de ők nem értették, mi az, amit mondott nekik.
043	JOH	010	007	Újra mondta azért nekik Jézus: „Bizony, bizony mondom néktek, hogy én vagyok a juhoknak ajtaja.
043	JOH	010	008	Mindazok, akik előttem jöttek, tolvajok és rablók: de nem hallgattak rájuk a juhok.
043	JOH	010	009	Én vagyok az ajtó: ha valaki énrajtam megy be, megtartatik, bejár és kijár majd, és legelőt talál.
043	JOH	010	010	A tolvaj nem egyébért jön, hanem hogy lopjon, öljön és pusztítson, én azért jöttem, hogy életük legyen, és bővölködjenek.
043	JOH	010	011	Én vagyok a jó pásztor: a jó pásztor életét adja a juhokért.
043	JOH	010	012	A béres pedig nem igazi pásztor, neki a juhok nem tulajdonai. Amikor látja a farkast jönni, elhagyja a juhokat, és elfut: a farkas elragadja azokat, és elszéleszti a juhokat.
043	JOH	010	013	A béres pedig azért fut el, mert béres, és nincs gondja a juhokra.
043	JOH	010	014	Én vagyok a jó pásztor, ismerem az enyéimet, és engem is ismernek az enyéim.
043	JOH	010	015	Ahogyan ismer engem az Atya, én is ismerem az Atyát, és életemet adom a juhokért.
043	JOH	010	016	Más juhaim is vannak nekem, amelyek nem ebből az akolból valók: azokat is elő kell vezetnem, hallgatnak majd az én szavamra, és lesz egy akol és egy pásztor.
043	JOH	010	017	Azért szeret engem az Atya, mert én leteszem az én életemet, hogy újra felvegyem azt.
043	JOH	010	018	Senki sem veszi azt el éntőlem, hanem én adom oda azt magamtól. Van hatalmam odaadni, és van hatalmam ismét visszavenni azt. Ezt a parancsolatot kaptam az én Atyámtól.“
043	JOH	010	019	Újra meghasonlás támadt a zsidók között e beszédek miatt.
043	JOH	010	020	Sokan mondták közülük: „Ördög van benne, és bolondozik, mit hallgattok reá?“
043	JOH	010	021	Mások azt mondták: „Ezek nem megszállott ember beszédei. Vajon az ördög megnyithatja-e a vakok szemeit?“
043	JOH	010	022	Jeruzsálemben pedig a templomszentelés ünnepe és tél volt.
043	JOH	010	023	Jézus a templomban, Salamon tornácában járt.
043	JOH	010	024	Körülvették azért a zsidók, és mondták neki: „Meddig tartasz még bizonytalanságban bennünket? Ha te vagy a Krisztus, mondd meg nékünk nyíltan!“
043	JOH	010	025	Jézus így felelt: „Megmondtam néktek, és nem hiszitek: a cselekedetek, amelyeket én cselekszem az én Atyám nevében, azok tesznek bizonyságot rólam.
043	JOH	010	026	De ti nem hisztek, mert ti nem az én juhaim közül vagytok, amint megmondtam néktek.
043	JOH	010	027	Az én juhaim hallják az én szavamat, én ismerem őket, és követnek engem.
043	JOH	010	028	Örök életet adok nekik, soha el nem vesznek, és senki ki nem ragadja őket az én kezemből.
043	JOH	010	029	Az én Atyám, aki őket adta nekem, nagyobb mindennél, senki sem ragadhatja ki őket az Atyámnak kezéből.
043	JOH	010	030	Én és az Atya egy vagyunk.“
043	JOH	010	031	Ekkor ismét köveket ragadtak a zsidók, hogy megkövezzék őt.
043	JOH	010	032	Jézus így felelt nekik: „Sok jó dolgot mutattam nektek az én Atyámtól, azok közül melyikért köveztek meg engem?“
043	JOH	010	033	A zsidók így feleltek neki: „Jó dologért nem kövezünk meg téged, hanem káromlásért, tudniillik, hogy te ember létedre Istenné teszed magadat.“
043	JOH	010	034	Jézus így felelt nekik: „Nincs-e megírva a ti törvényetekben: »én mondtam: istenek vagytok«?
043	JOH	010	035	Ha azokat isteneknek mondta, akikhez az Isten beszéde szólt, márpedig az Írást nem lehet érvénytelenné tenni,
043	JOH	010	036	akkor arról ti azt mondjátok, akit az Atya megszentelt és elküldött e világra: Káromlást szólsz, mivelhogy azt mondtam: az Isten Fia vagyok?!
043	JOH	010	037	Ha az én Atyám dolgait nem cselekszem, ne higgyetek nekem,
043	JOH	010	038	ha pedig azokat cselekszem, ha nekem nem hisztek is, higgyetek a cselekedeteknek: hogy megtudjátok és elhiggyétek, hogy az Atya énbennem van, és én őbenne vagyok.“
043	JOH	010	039	Ismét meg akarták azért őt fogni, de kiment a kezük közül.
043	JOH	010	040	Jézus újra elment, túl a Jordánon, arra a helyre, ahol János először keresztelt, és ott maradt.
043	JOH	010	041	És sokan mentek oda hozzá, és mondták, hogy János nem tett ugyan semmi csodát, de mindaz, amit János felőle mondott, igaz volt.
043	JOH	010	042	És sokan hittek ott ő benne.
043	JOH	011	001	Volt pedig egy beteg ember, Lázár, Bethániából, Máriának és az ő testvérének, Mártának falujából.
043	JOH	011	002	Az a Mária volt az, aki megkente az Urat kenettel, és a hajával törölte meg annak lábait: az ő testvére, Lázár volt beteg.
043	JOH	011	003	Testvérei tehát hozzá küldtek, s ezt üzenték: „Uram, íme, akit szeretsz, beteg.“
043	JOH	011	004	Jézus pedig, amikor ezt meghallotta, ezt mondta: „Ez a betegség nem halálos, hanem az Isten dicsőségére való, hogy dicsőíttessék általa az Istennek Fia.“
043	JOH	011	005	Jézus pedig szerette Mártát és annak nővérét és Lázárt.
043	JOH	011	006	Mikor tehát meghallotta, hogy beteg, akkor két napig maradt azon a helyen, ahol volt,
043	JOH	011	007	de azután ezt mondta tanítványainak: „Menjünk ismét Júdeába.“
043	JOH	011	008	A tanítványok ezt mondták neki: „Mester, most akartak téged megkövezni a júdabeliek, és újra odamégy?“
043	JOH	011	009	Jézus így felelt: „Vagy nem tizenkét órája van-e a napnak? Ha valaki nappal jár, nem botlik meg, mert látja a világnak világosságát.
043	JOH	011	010	De aki éjjel jár, megbotlik, mert nincsen abban világosság.“
043	JOH	011	011	Ezeket mondta nekik, és hozzátette: „Lázár, a mi barátunk, elaludt, de elmegyek, hogy felköltsem őt.“
043	JOH	011	012	A tanítványai azt mondták erre: „Uram, ha elaludt, meggyógyul.“
043	JOH	011	013	Pedig Jézus a haláláról beszélt, de ők azt hitték, hogy álomba merülésről szól.
043	JOH	011	014	Ekkor aztán Jézus nyíltan megmondta nekik: „Lázár meghalt,
043	JOH	011	015	és örülök, hogy nem voltam ott, tiértetek, hogy higgyetek. De menjünk el őhozzá!“
043	JOH	011	016	Tamás, akit Ikernek hívtak, azt mondta tanítványtársainak: „Menjünk el mi is, hogy meghaljunk vele.“
043	JOH	011	017	Jézus pedig elment, és úgy találta, hogy Lázár már négy napja van a sírban.
043	JOH	011	018	Betánia pedig közel volt Jeruzsálemhez, mintegy tizenöt futamnyira,
043	JOH	011	019	ezért a zsidók közül sokan mentek Mártához és Máriához, hogy vigasztalják őket az ő testvérük miatt.
043	JOH	011	020	Márta, amint meghallotta, hogy Jézus jön, elébe ment, Mária pedig otthon ült.
043	JOH	011	021	Márta ekkor ezt mondta Jézusnak: „Uram, ha itt lettél volna, nem halt volna meg a testvérem.
043	JOH	011	022	De most is tudom, hogy amit csak kérsz az Istentől, megadja neked az Isten.“
043	JOH	011	023	Jézus ezt mondta neki: „Feltámad a testvéred.“
043	JOH	011	024	Márta ezt mondta neki: „Tudom, hogy feltámad a feltámadáskor, az utolsó napon.“
043	JOH	011	025	Jézus ezt mondta neki: „Én vagyok a feltámadás és az élet: aki hisz énbennem, ha meghal is, él,
043	JOH	011	026	és aki él és hisz énbennem, soha meg nem hal. Hiszed-e ezt?“
043	JOH	011	027	Márta így felelt: „Igen, Uram, én hiszem, hogy te vagy a Krisztus, az Istennek Fia, aki e világra jövendő.“
043	JOH	011	028	Amint ezeket mondta, elment, és titkon szólította az ő testvérét, Máriát, mondván: „A Mester itt van, és hív téged.“
043	JOH	011	029	Mihelyt ez meghallotta, felkelt hamar, és hozzáment.
043	JOH	011	030	Jézus pedig nem ment még be a faluba, hanem azon a helyen volt, ahová Márta elébe ment.
043	JOH	011	031	A zsidók azért, akik ővele otthon voltak, és vigasztalták őt, látva, hogy Mária hamar felkelt és kiment, utánamentek, ezt mondva: „A sírhoz megy, hogy ott sírjon.“
043	JOH	011	032	Mária pedig, amint odaért, ahol Jézus volt, meglátva őt, a lábaihoz esett, ezt mondva neki: „Uram, ha itt lettél volna, nem halt volna meg az én testvérem.“
043	JOH	011	033	Jézus pedig, amint látta, hogy sír, és sírnak a vele jött zsidók is, elbúsult lelkében, és igen megrendült.
043	JOH	011	034	És mondta: „Hová helyeztétek őt?“Mondták neki: „Uram, gyere, és lásd meg!“
043	JOH	011	035	Könnyekre fakadt Jézus.
043	JOH	011	036	Mondták azért a zsidók: „Íme, mennyire szerette őt!“
043	JOH	011	037	Némelyek pedig ezt mondták közülük: „Ő, aki a vaknak szemét felnyitotta, nem tehette volna-e meg, hogy ez ne haljon meg?“
043	JOH	011	038	Jézus pedig újra felindulva magában, odament a sírhoz. Az pedig egy üreg volt, és kő feküdt rajta.
043	JOH	011	039	Jézus ezt mondta: „Vegyétek el a követ.“A megholtnak nőtestvére, Márta ezt mondta neki: „Uram, immár szaga van, hiszen negyednapos.“
043	JOH	011	040	Jézus ezt mondta neki: „Nem mondtam neked, hogy ha hiszel, meglátod majd az Istennek dicsőségét?“
043	JOH	011	041	Elvették azért a követ onnan, ahol a megholt feküdt. Jézus pedig felemelte szemeit az égre, és mondta: „Atyám, hálát adok neked, hogy meghallgattál engem.
043	JOH	011	042	Tudtam is, hogy te mindenkor meghallgatsz engem, csak a körülálló sokaság miatt mondtam, hogy elhiggyék, hogy te küldtél engem.“
043	JOH	011	043	És mikor ezeket mondta, fennhangon kiáltott: „Lázár, jöjj ki!“
043	JOH	011	044	És kijött a megholt, lábain és kezein kötelékekkel megkötözve, és az orcája kendővel volt leborítva. Mondta nekik Jézus: „Oldozzátok el, és hagyjátok elmenni.“
043	JOH	011	045	Sokan hittek őbenne azok közül a zsidók közül, akik Máriához mentek, és látták, amiket cselekedett.
043	JOH	011	046	De némelyek azok közül elmentek a farizeusokhoz, és elbeszélték nekik, amiket Jézus cselekedett.
043	JOH	011	047	Egybegyűjtötték azért a papi fejedelmek és a farizeusok a főtanácsot, és mondták: „Mit cselekedjünk? Mert ez az ember sok csodát művel.
043	JOH	011	048	Ha ekképpen hagyjuk őt, mindenki hinni fog ő benne: és eljönnek majd a rómaiak, és elveszik tőlünk mind a helyet is, mind a népet is.“
043	JOH	011	049	Egy pedig közülük, Kajafás, aki főpap volt abban az esztendőben, mondta nekik: „Ti semmit sem tudtok.
043	JOH	011	050	Még arra sem gondoltok, hogy jobb nékünk, hogy egy ember haljon meg a népért, és ne az egész nép vesszen el.“
043	JOH	011	051	Ezt pedig nem magától mondta: hanem mivel abban az esztendőben főpap volt, jövendőt mondott, hogy Jézus meg fog halni a népért,
043	JOH	011	052	és nemcsak a népért, hanem azért is, hogy az Istennek elszéledt gyermekeit egybegyűjtse.
043	JOH	011	053	Ama naptól azért azon tanakodtak, hogy őt megöljék.
043	JOH	011	054	Jézus tehát nem járt többé nyilvánosan a zsidók között, hanem elment onnan a vidékre, a pusztához közel, egy Efraim nevű városba, és ott tartózkodott az ő tanítványaival.
043	JOH	011	055	Közel volt pedig a zsidók húsvétja: vidékről sokan mentek fel Jeruzsálembe húsvét előtt, hogy megtisztuljanak.
043	JOH	011	056	A templomban állva keresték Jézust, és így szóltak egymáshoz: „Mit gondoltok, hogy nem jön-e fel az ünnepre?“
043	JOH	011	057	A papi fejedelmek pedig és a farizeusok is parancsot adtak, hogy ha valaki megtudja, hogy hol van, jelentse, hogy megfogják.
043	JOH	012	001	Jézus azért hat nappal a húsvét előtt elment Betániába, ahol a meghalt Lázár volt, akit feltámasztott a halálból.
043	JOH	012	002	Vacsorát készítettek ott neki, Márta szolgált fel, Lázár pedig egy volt azok közül, akik együtt ültek ővele.
043	JOH	012	003	Mária ekkor elővett egy font igazi, drága nárdusból való kenetet, megkente Jézus lábait, és megtörölte saját hajával, a ház pedig megtelt a kenet illatával.
043	JOH	012	004	Egy az ő tanítványai közül, Iskáriótes Júdás, Simonnak fia, aki őt majd elárulja, ezt mondta:
043	JOH	012	005	„Miért nem adták el ezt a kenetet háromszáz dénárért, és miért nem adták a szegényeknek?“
043	JOH	012	006	Ezt pedig nem azért mondta, mintha neki a szegényekre volna gondja, hanem mivel tolvaj volt, nála volt az erszény, és amit abba tettek, elcsente.
043	JOH	012	007	Jézus erre ezt mondta: „Hagyj békét neki, az én temetésem idejére tartogatta ezt.
043	JOH	012	008	Mert szegények mindenkor vannak veletek, én pedig nem mindenkor vagyok.“
043	JOH	012	009	A zsidók közül nagy sokaság értesült arról, hogy ő ott van, és odamentek, nemcsak Jézus miatt, hanem hogy Lázárt is lássák, akit feltámasztott a halálból.
043	JOH	012	010	A papi fejedelmek pedig tanácskoztak, hogy Lázárt is megöljék,
043	JOH	012	011	mivel a zsidók közül sokan miatta mentek oda, és hittek Jézusban.
043	JOH	012	012	Másnap a nagy sokaság, amely az ünnepre jött, hallván, hogy Jézus Jeruzsálembe jön,
043	JOH	012	013	pálmaágakat vett, kiment elé, és így kiáltott: „Hozsánna! Áldott, aki jön az Úrnak nevében, az Izraelnek Királya!“
043	JOH	012	014	Jézus pedig talált egy szamarat, felült rá, amint meg van írva:
043	JOH	012	015	„Ne félj, Sionnak leánya! Íme, királyod jön, szamárcsikón ülve.“
043	JOH	012	016	Ezeket pedig nem értették eleinte az ő tanítványai: hanem amikor Jézus megdicsőült, akkor emlékeztek vissza, hogy azokat művelték vele, amik róla meg vannak írva.
043	JOH	012	017	A sokaság pedig, amely vele volt, amikor kihívta Lázárt a koporsóból, és feltámasztotta őt a halálból, bizonyságot tett.
043	JOH	012	018	Azért is ment elébe a sokaság, mivel hallotta, hogy ezt a csodát művelte.
043	JOH	012	019	A farizeusok egymás között ezt mondták: „Látjátok-e, hogy semmit sem értek? Íme, a világ őutána megy.“
043	JOH	012	020	Néhány görög is volt azok között, akik felmentek, hogy imádkozzanak az ünnepen.
043	JOH	012	021	Ezek a galileai Bétsaidából való Fülöphöz mentek, és kérték őt, ezt mondván: „Uram, látni akarjuk Jézust.“
043	JOH	012	022	Fülöp elment, és szólt Andrásnak, András és Fülöp pedig szólt Jézusnak.
043	JOH	012	023	Jézus pedig ezt felelte nekik: „Eljött az óra, hogy megdicsőüljön az Emberfia.
043	JOH	012	024	Bizony, bizony mondom néktek: ha a földbe esett gabonamag el nem hal, csak egymaga marad, ha pedig elhal, sok gyümölcsöt terem.
043	JOH	012	025	Aki szereti a maga életét, elveszti azt, és aki gyűlöli a maga életét e világon, örök életre tartja meg azt.
043	JOH	012	026	Aki nekem szolgál, engem kövessen, és ahol én vagyok, ott lesz az én szolgám is: és aki nekem szolgál, megbecsüli azt az Atya.
043	JOH	012	027	Most háborog az én lelkem, és mit mondjak: Atyám, ments meg engem ettől az órától? De hiszen éppen ezért jutottam erre az órára.
043	JOH	012	028	Atyám, dicsőítsd meg a te nevedet!“Szózat jött azért az égből: „Meg is dicsőítettem, és újra megdicsőítem.“
043	JOH	012	029	A sokaság azért, amely ott állt, és hallotta, azt mondta, hogy mennydörgött, mások mondták: „Angyal szólt neki.“
043	JOH	012	030	Jézus ezt mondta: „Nem énértem szólt ez a hang, hanem tiértetek.
043	JOH	012	031	Most van e világ kárhoztatása, most vettetik ki e világ fejedelme:
043	JOH	012	032	Én pedig, ha felemeltetem e földről, mindeneket magamhoz vonzok.“
043	JOH	012	033	Ezt pedig azért mondta, hogy megjelentse, milyen halállal kell meghalnia.
043	JOH	012	034	A sokaság ezt felelte neki: „Mi azt hallottuk a törvényből, hogy a Krisztus örökké megmarad: hogyan mondhatod hát te, hogy az Emberfiának fel kell emeltetnie? Kicsoda ez az Emberfia?“
043	JOH	012	035	Jézus azt mondta nekik: „Még egy kevés ideig veletek van a világosság. Járjatok, amíg világosságotok van, hogy sötétség ne lepjen meg titeket: mert aki a sötétségben jár, nem tudja, hová megy.
043	JOH	012	036	Míg a világosságotok megvan, higgyetek a világosságban, hogy a világosság fiai legyetek.“Ezeket mondta Jézus, és elmenve, elrejtőzködött előlük.
043	JOH	012	037	És noha ő ennyi jelt tett előttük, mégsem hittek őbenne,
043	JOH	012	038	hogy beteljesedjék Ézsaiás próféta beszéde, amelyet mondott: „Uram, ki hitt a mi tanításunknak, és az Úr karja kinek jelentetett meg?“
043	JOH	012	039	Azért nem hihettek, mert Ézsaiás ezt is mondta:
043	JOH	012	040	„Megvakította a szemeiket, és megkeményítette a szívüket, hogy szemeikkel ne lássanak, és szívükkel ne értsenek, meg ne térjenek, és meg ne gyógyítsam őket.“
043	JOH	012	041	Ezeket mondta Ézsaiás, amikor látta az ő dicsőségét, és őróla beszélt.
043	JOH	012	042	Mindazáltal a főemberek közül is sokan hittek őbenne, de a farizeusok miatt nem vallották be, hogy ki ne rekesszék őket a gyülekezetből,
043	JOH	012	043	mert inkább szerették az emberek dicséretét, mintsem az Istennek dicséretét.
043	JOH	012	044	Jézus pedig kiáltva ezt mondta: „Aki hisz énbennem, nem énbennem hisz, hanem abban, aki elküldött engem;
043	JOH	012	045	és aki engem lát, azt látja, aki küldött engem.
043	JOH	012	046	Én világosságul jöttem e világba, hogy senki ne maradjon a sötétségben, aki énbennem hisz.
043	JOH	012	047	Ha valaki hallja az én beszédeimet, és nem hisz, én nem kárhoztatom azt; mert nem azért jöttem, hogy kárhoztassam a világot, hanem hogy megtartsam a világot.
043	JOH	012	048	Aki megvet engem, és nem fogadja el az én beszédeimet, annak van, aki őt elítélje: a beszéd, amelyet szólottam, az ítéli el őt az utolsó napon.
043	JOH	012	049	Mert én nem magamtól szóltam, hanem az Atya, aki küldött engem, ő parancsolta nekem, hogy mit mondjak, és mit beszéljek.
043	JOH	012	050	És tudom, hogy az ő parancsolata örök élet. Amiket azért én beszélek, úgy beszélem, amint az Atya mondta nekem.“
043	JOH	013	001	A húsvét ünnepe előtt tudta Jézus, hogy eljött az ő órája, hogy átmenjen e világból az Atyához, pedig szerette az övéit e világon, mindvégig szerette őket.
043	JOH	013	002	És vacsora közben, amikor az ördög belesugallta már Iskáriótes Júdásnak, Simon fiának szívébe, hogy árulja el őt,
043	JOH	013	003	tudta Jézus, hogy az Atya mindent hatalmába adott neki, és hogy ő az Istentől jött, és az Istenhez megy,
043	JOH	013	004	felkelt a vacsorától, levette a felsőruháját, és egy kendőt véve, körülkötötte magát.
043	JOH	013	005	Azután vizet töltött a medencébe, és mosni kezdte a tanítványok lábait és megtörölni a kendővel, amellyel körül van kötve.
043	JOH	013	006	Mikor pedig Simon Péterhez ment oda, az azt mondta neki: „Uram, te mosod meg az én lábaimat?“
043	JOH	013	007	Jézus válaszolt neki, és ezt mondta: „Amit én cselekszem, te azt most nem érted, de később majd megérted.“
043	JOH	013	008	Péter ezt mondta neki: „Az én lábaimat nem mosod meg soha!“Jézus így felelt: „Ha meg nem moslak téged, semmi közöd sincs énhozzám.“
043	JOH	013	009	Simon Péter ezt mondta: „Uram, ne csak lábaimat, hanem a kezeimet és a fejemet is!“
043	JOH	013	010	Jézus ezt mondta neki: „Aki megfürdött, nincs másra szüksége, mint a lábait megmosni, különben egészen tiszta, ti is tiszták vagytok, de nem mindnyájan.“
043	JOH	013	011	Tudta ugyanis, hogy ki árulja el őt, azért mondta: „Nem vagytok mindnyájan tiszták!“
043	JOH	013	012	Mikor azért megmosta lábukat, és a felsőruháját felvette, újra leülve, mondta nekik: „Értitek-e, hogy mit cselekedtem veletek?
043	JOH	013	013	Ti engem így hívtok: Mester és Uram. És jól mondjátok, mert az vagyok.
043	JOH	013	014	Azért, ha én az Úr és a Mester megmostam a ti lábaitokat, néktek is meg kell mosnotok egymás lábait.
043	JOH	013	015	Mert példát adtam néktek, hogy amiképpen én cselekedtem veletek, ti is akképpen cselekedjetek.
043	JOH	013	016	Bizony, bizony mondom néktek: a szolga nem nagyobb az ő Uránál, sem a követ nem nagyobb annál, aki azt küldte.
043	JOH	013	017	Ha tudjátok ezeket, boldogok lesztek, ha így cselekszetek.
043	JOH	013	018	Nem mindnyájatokról szólok, én tudom, kiket választottam ki, hanem hogy beteljesedjék az Írás: »aki velem ette a kenyeret, a sarkát emelte fel ellenem.«
043	JOH	013	019	Most mondom meg nektek, mielőtt megtörténne, hogy mikor meglesz, higgyétek majd, hogy én vagyok.
043	JOH	013	020	Bizony, bizony mondom néktek: aki befogadja, ha valakit elküldök, engem fogad be, aki pedig engem befogad, azt fogadja be, aki engem küldött.“
043	JOH	013	021	Mikor ezeket mondta Jézus, igen nyugtalankodott lelkében, s bizonyságot tett, és mondta: „Bizony, bizony mondom néktek, hogy egy közületek elárul engem.“
043	JOH	013	022	A tanítványok ekkor bizonytalankodva egymásra tekintettek, hogy kiről szól.
043	JOH	013	023	Egy pedig az ő tanítványai közül Jézus keblén nyugodott, akit Jézus szeretett.
043	JOH	013	024	Intett neki Simon Péter, hogy tudakozza meg, ki az, akiről szól.
043	JOH	013	025	Az pedig Jézus kebelére hajolva, mondta neki: „Uram, ki az?“
043	JOH	013	026	Jézus így felelt: „Az, akinek én a bemártott falatot adom.“És bemártva a falatot, adta Iskáriótes Júdásnak, Simon fiának.
043	JOH	013	027	És akkor a falat után belement a Sátán. Jézus pedig ezt mondta neki: „Amit cselekszel, hamar cselekedd.“
043	JOH	013	028	Azt pedig senki sem értette az ott ülők közül, hogy miért mondta neki.
043	JOH	013	029	Némelyek ugyanis azt állították, mivel az erszény Júdásnál volt, hogy azt mondta neki Jézus: „Vedd meg, amire szükségünk van az ünnepre“, vagy azt, hogy adjon valamit a szegényeknek.
043	JOH	013	030	Az pedig, mihelyt a falatot elfogadta, kiment. Ekkor éjszaka volt.
043	JOH	013	031	Mikor pedig kiment, ezt mondta Jézus: „Most dicsőült meg az Emberfia, az Isten dicsőült meg őbenne;
043	JOH	013	032	ha pedig az Isten dicsőült meg őbenne, az Isten is megdicsőíti őt önmagában, és azonnal megdicsőíti őt.
043	JOH	013	033	Fiaim, egy kevés ideig még veletek vagyok. Kerestek majd engem, de amiként a zsidóknak megmondtam, hogy ahová én megyek, ti nem jöhettek, most néktek is mondom.
043	JOH	013	034	Új parancsolatot adok néktek, hogy egymást szeressétek, amint én szerettelek titeket, úgy szeressétek ti is egymást.
043	JOH	013	035	Erről ismeri meg mindenki, hogy az én tanítványaim vagytok, ha egymást szeretni fogjátok.“
043	JOH	013	036	Simon Péter megkérdezte tőle: „Uram, hová mégy?“Jézus így felelt: „Ahová én megyek, most énutánam nem jöhetsz, de később utánam fogsz jönni.“
043	JOH	013	037	Péter ezt mondta neki: „Uram, miért nem mehetek most utánad? Az életemet adom érted!“
043	JOH	013	038	Jézus így felelt: „Az életedet adod értem? Bizony, bizony mondom neked, nem szólal meg addig a kakas, amíg háromszor meg nem tagadsz engem.“
043	JOH	014	001	„Ne nyugtalankodjék a ti szívetek: higgyetek Istenben, és higgyetek énbennem.
043	JOH	014	002	Az én Atyámnak házában sok lakóhely van, ha pedig nem volna, megmondtam volna néktek. Elmegyek, hogy helyet készítsek néktek.
043	JOH	014	003	És ha majd elmegyek, és helyet készítek néktek, ismét eljövök, és magamhoz veszlek titeket, hogy ahol én vagyok, ti is ott legyetek.
043	JOH	014	004	Tudjátok, hogy hová megyek, és az utat is tudjátok.“
043	JOH	014	005	Mondta neki Tamás: „Uram, nem tudjuk, hová mégy, mi módon tudhatjuk akkor az utat?“
043	JOH	014	006	Mondta neki Jézus: „Én vagyok az út, az igazság és az élet, senki sem mehet az Atyához, csakis énáltalam.
043	JOH	014	007	Ha megismertetek volna engem, megismertétek volna az én Atyámat is, és mostantól fogva ismeritek őt, és látjátok őt.“
043	JOH	014	008	Mondta neki Fülöp: „Uram, mutasd meg nékünk az Atyát, és az elég nékünk!“
043	JOH	014	009	Jézus erre azt mondta: „Annyi idő óta veletek vagyok, és mégsem ismertél meg engem, Fülöp? Aki engem látott, látta az Atyát, mi módon mondod azért te: Mutasd meg nekünk az Atyát?
043	JOH	014	010	Nem hiszed-e, hogy én az Atyában vagyok, és az Atya énbennem van? A beszédeket, amelyeket én mondok néktek, nem magamtól mondom, hanem az Atya, aki énbennem lakik, ő cselekszi ezeket a dolgokat.
043	JOH	014	011	Higgyetek nekem, hogy én az Atyában vagyok, és az Atya énbennem van, ha pedig másért nem, magukért a cselekedetekért higgyetek nekem.
043	JOH	014	012	„Bizony, bizony mondom néktek: Aki hisz énbennem, az cselekszi is majd azokat a cselekedeteket, amelyeket én cselekszem, és nagyobbakat is cselekszik azoknál, mert én az én Atyámhoz megyek.
043	JOH	014	013	Akármit kértek majd az én nevemben, megcselekszem azt, hogy dicsőíttessék az Atya a Fiúban.
043	JOH	014	014	Ha valamit kértek az én nevemben, én megcselekszem azt.
043	JOH	014	015	Ha szerettek engem, az én parancsolataimat tartsátok meg.
043	JOH	014	016	És én kérem az Atyát, és más Vigasztalót ad néktek, hogy veletek maradjon mindörökké.
043	JOH	014	017	Az igazságnak ama Lelkét: akit a világ be nem fogadhat, mert nem látja őt, és nem ismeri őt, de ti ismeritek őt, mert nálatok lakik, és bennetek marad.
043	JOH	014	018	Nem hagylak titeket árvákul, eljövök tihozzátok.
043	JOH	014	019	Még egy kevés idő, és a világ nem lát engem többé, de ti megláttok engem: mert én élek, és ti is élni fogtok.
043	JOH	014	020	Azon a napon megtudjátok majd ti, hogy én az én Atyámban vagyok, és ti énbennem, és én tibennetek.
043	JOH	014	021	Aki ismeri az én parancsolataimat, és megtartja azokat, az szeret engem, aki pedig engem szeret, azt szereti az én Atyám, én is szeretem azt, és kijelentem magamat annak.“
043	JOH	014	022	Mondta neki Júdás (nem az Iskáriótes): „Uram, miért van az, hogy nékünk jelented ki magadat, és nem a világnak?“
043	JOH	014	023	Jézus így felelt: „Ha valaki szeret engem, megtartja az én beszédemet: és az én Atyám szereti azt, és elmegyünk hozzá, és nála lakunk.
043	JOH	014	024	Aki nem szeret engem, nem tartja meg az én beszédeimet: és az a beszéd, amelyet hallotok, nem az enyém, hanem az Atyáé, aki küldött engem.
043	JOH	014	025	Ezeket beszéltem nektek, amíg veletek voltam.
043	JOH	014	026	A Vigasztaló pedig a Szentlélek, akit az én nevemben küld az Atya, mindenre megtanít majd titeket, és eszetekbe juttatja mindazokat, amiket mondtam nektek.
043	JOH	014	027	Békességet hagyok nektek, az én békességemet adom nektek: nem úgy adom nektek, amint a világ adja. Ne nyugtalankodjék a ti szívetek, se ne féljen!
043	JOH	014	028	Hallottátok, hogy én azt mondtam nektek: Elmegyek, és eljövök hozzátok. Ha szeretnétek engem, örvendeznétek, hogy azt mondtam: Elmegyek az Atyához, mert az én Atyám nagyobb nálam.
043	JOH	014	029	Most mondom ezt nektek, mielőtt megtörténik, hogy amikor majd megtörténik, higgyetek.
043	JOH	014	030	Nem sokat beszélek már veletek, mert jön a világ fejedelme, de énbennem nincsen semmije.
043	JOH	014	031	De hogy megtudja a világ, hogy szeretem az Atyát, és úgy cselekszem, amint az én Atyám parancsolta nekem: keljetek fel, menjünk el innen.“
043	JOH	015	001	„Én vagyok az igazi szőlőtő, és az én Atyám a szőlőműves.
043	JOH	015	002	Minden szőlővesszőt, amely énbennem gyümölcsöt nem terem, lemetsz, mindazt pedig, amely gyümölcsöt terem, megtisztítja, hogy több gyümölcsöt teremjen.
043	JOH	015	003	Ti már tiszták vagytok az által a beszéd által, amelyet szóltam néktek.
043	JOH	015	004	Maradjatok énbennem és én is tibennetek. Miképpen a szőlővessző nem teremhet gyümölcsöt magától, ha nem marad a szőlőtőkén, akképpen ti sem, ha nem maradtok énbennem.
043	JOH	015	005	Én vagyok a szőlőtő, ti a szőlővesszők: Aki énbennem marad, én pedig őbenne, az terem sok gyümölcsöt: mert nélkülem semmit sem cselekedhettek.
043	JOH	015	006	Ha valaki nem marad énbennem, kivettetik, mint a szőlővessző, és megszárad, és egybegyűjtik ezeket, és a tűzre vetik, és megégnek.
043	JOH	015	007	Ha énbennem maradtok, és az én beszédeim bennetek maradnak, kérjetek, amit csak akartok, és megadatik néktek.
043	JOH	015	008	Abban dicsőül meg az én Atyám, hogy sok gyümölcsöt teremtek, és tanítványaim lesztek.
043	JOH	015	009	„Amiképpen az Atya szeretett engem, én is úgy szerettelek titeket: maradjatok meg ebben az én szeretetemben.
043	JOH	015	010	Ha az én parancsolataimat megtartjátok, megmaradtok az én szeretetemben, amiképpen én megtartottam az én Atyámnak parancsolatait, és megmaradok az ő szeretetében.
043	JOH	015	011	Ezeket beszéltem néktek, hogy megmaradjon bennetek az én örömöm, és a ti örömötök teljessé legyen.
043	JOH	015	012	Az az én parancsolatom, hogy úgy szeressétek egymást, amiképpen én szerettelek titeket.
043	JOH	015	013	Nincsen senkiben nagyobb szeretet annál, mint ha valaki életét adja az ő barátaiért.
043	JOH	015	014	Ti az én barátaim vagytok, ha azokat cselekszitek, amiket én parancsolok nektek.
043	JOH	015	015	Nem mondtalak többé titeket szolgáknak, mert a szolga nem tudja, mit cselekszik az ő ura, titeket pedig barátaimnak mondtalak, mert mindazt, amit az én Atyámtól hallottam, tudtul adtam nektek.
043	JOH	015	016	Nem ti választottatok engem, hanem én választottalak titeket, és én rendeltelek titeket, hogy ti elmenjetek, és gyümölcsöt teremjetek, és a ti gyümölcsötök megmaradjon, hogy akármit kértek az Atyától az én nevemben, megadja nektek.
043	JOH	015	017	Ezeket parancsolom nektek, hogy egymást szeressétek.
043	JOH	015	018	„Ha gyűlöl titeket a világ, tudjátok meg, hogy engem előbb gyűlölt, mint titeket.
043	JOH	015	019	Ha e világból volnátok, a világ szeretné azt, ami az övé, de mivel nem vagytok e világból, hanem én választottalak ki magamnak titeket e világból, azért gyűlöl titeket a világ.
043	JOH	015	020	Emlékezzetek meg arról a beszédről, amelyet én mondtam nektek: Nem nagyobb a szolga az ő uránál. Ha engem üldöztek, titeket is üldöznek majd, ha az én beszédemet megtartották, a tiéteket is megtartják majd.
043	JOH	015	021	De mindezt az én nevemért cselekszik veletek, mivel nem ismerik azt, aki küldött engem.
043	JOH	015	022	Ha nem jöttem volna, és nem beszéltem volna nekik, nem volna bűnük: de most nincs mivel menteniük bűnüket.
043	JOH	015	023	Aki engem gyűlöl, gyűlöli az én Atyámat is.
043	JOH	015	024	Ha azokat a cselekedeteket nem cselekedtem volna közöttük, amelyeket senki más nem cselekedett, nem volna bűnük, de most láttak is, gyűlöltek is, mind engem, mind az én Atyámat.
043	JOH	015	025	De azért lett így, hogy beteljesedjék a mondás, amely megíratott az ő törvényükben: »Ok nélkül gyűlöltek engem.«
043	JOH	015	026	Mikor pedig eljön majd a Vigasztaló, akit én küldök néktek az Atyától, az igazságnak Lelke, aki az Atyától származik, az tesz majd énrólam bizonyságot.
043	JOH	015	027	De ti is bizonyságot tesztek, mert kezdettől fogva énvelem vagytok.
043	JOH	016	001	Ezeket azért mondtam nektek, hogy meg ne botránkozzatok.
043	JOH	016	002	A gyülekezetekből kirekesztenek titeket, sőt eljön idő, hogy aki megöl titeket, mind azt hiszi, hogy Istennek tetsző dolgot cselekszik.
043	JOH	016	003	És ezeket azért cselekszik veletek, mert nem ismerték meg az Atyát, sem engem.
043	JOH	016	004	Ezeket pedig azért mondom nektek, hogy amikor eljön az az idő, megemlékezzetek rá: én megmondtam nektek.“„De ezeket kezdetben nem mondtam nektek, mivel veletek voltam.
043	JOH	016	005	Most pedig elmegyek ahhoz, aki elküldött engem, és senki sem kérdezi tőlem közületek: Hová mégy?
043	JOH	016	006	Hanem mivel ezeket mondom nektek, szomorúság töltötte el a szíveteket.
043	JOH	016	007	De én az igazat mondom nektek: Jobb nektek, ha én elmegyek; mert ha nem megyek el, nem jön el hozzátok a Vigasztaló: ha pedig elmegyek, elküldöm őt hozzátok.
043	JOH	016	008	És amikor eljön, megfeddi a világot a bűn, az igazság és az ítélet tekintetében:
043	JOH	016	009	a bűn az, hogy nem hisznek énbennem;
043	JOH	016	010	az igazság az, hogy én az én Atyámhoz megyek, és többé nem láttok engem;
043	JOH	016	011	az ítélet pedig az, hogy e világ fejedelme megítéltetett.
043	JOH	016	012	Még sok mondanivalóm van hozzátok, de most nem tudjátok elhordozni.
043	JOH	016	013	De mikor eljön ő, az igazság Lelke, elvezérel majd titeket minden igazságra. Mert nem önmagától szól, hanem azokat mondja, amiket hall, és az eljövendőket jelenti ki nektek.
043	JOH	016	014	Ő engem dicsőít majd, mert az enyémből vesz, és azt jelenti ki nektek.
043	JOH	016	015	Mindaz, ami az Atyáé, az mind az enyém; ezért mondtam, hogy az enyémből vesz, és azt jelenti ki nektek.
043	JOH	016	016	„Egy kevés idő, és nem láttok engem, és ismét egy kevés idő, és megláttok majd engem: mert én az Atyához megyek.“
043	JOH	016	017	A tanítványai közül ezt mondták egymásnak: „Mi az, amit nekünk mond: Egy kevés idő, és nem láttok engem, és ismét egy kevés idő, és megláttok majd engem, és ez: Mert én az Atyához megyek?“
043	JOH	016	018	Ezért ezt mondták: „Mi az a kevés idő, amiről szól? Nem tudjuk, mit mond.“
043	JOH	016	019	Megértette azért Jézus, hogy őt akarják megkérdezni, és ezt mondta nekik: „Arról kérdezősködtök-e egymás között, hogy azt mondtam: Egy kevés idő, és nem láttok engem, és ismét egy kevés idő, és megláttok majd engem?
043	JOH	016	020	Bizony, bizony mondom néktek, hogy ti sírni és jajgatni fogtok, a világ pedig örül; ti szomorkodtok, de szomorúságotok örömre fordul.
043	JOH	016	021	Az asszony, amikor szül, szomorúságban van, mert eljött az ő órája: de mikor megszüli az ő gyermekét, nem emlékezik többé a kínra az öröm miatt, hogy ember született e világra.
043	JOH	016	022	Ti is azért most ugyan szomorúságban vagytok, de ismét meglátlak majd titeket, és örülni fog a ti szívetek, és senki el nem veszi tőletek a ti örömötöket.
043	JOH	016	023	És azon a napon nem kérdeztek majd engem semmiről.“„Bizony, bizony mondom néktek, hogy amit csak kérni fogtok az Atyától az én nevemben, megadja néktek.
043	JOH	016	024	Mostanáig semmit sem kértetek az Atyától az én nevemben: kérjetek és megkapjátok, hogy a ti örömötök teljes legyen.
043	JOH	016	025	Ezeket példázatokban mondtam nektek, de eljön az idő, mikor nem példázatokban beszélek majd nektek, hanem nyíltan beszélek nektek az Atyáról.
043	JOH	016	026	Azon a napon az én nevemben kértek majd: és nem azt mondom nektek, hogy én fogom kérni az Atyát érettetek,
043	JOH	016	027	mert maga az Atya szeret titeket, mivel ti szerettetek engem, és elhittétek, hogy én az Istentől jöttem.
043	JOH	016	028	Én az Atyától jöttem, és eljöttem a világba; de most elhagyom e világot, és elmegyek az Atyához.“
043	JOH	016	029	Tanítványai ekkor ezt mondták neki: „Íme, most nyíltan beszélsz, és nem példázatot mondasz.
043	JOH	016	030	Most tudjuk, hogy te mindent tudsz, és nincs szükséged arra, hogy valaki téged megkérdezzen: ezért hisszük, hogy az Istentől jöttél.“
043	JOH	016	031	Jézus így felelt: „Most hiszitek?
043	JOH	016	032	Íme, eljön az óra, és immár el is jött, hogy elszéledjetek, ki-ki az övéihez, és engem egyedül hagyjatok, de nem vagyok egyedül, mert az Atya velem van.
043	JOH	016	033	Ezeket azért mondom néktek, hogy békességetek legyen énbennem. E világon nyomorúságotok lesz, de bízzatok: én legyőztem a világot.“
043	JOH	017	001	Ezeket beszélte Jézus, és felemelte szemeit az égre, és ezt mondta: „Atyám, eljött az óra, dicsőítsd meg a te Fiadat, hogy a te Fiad is dicsőítsen téged,
043	JOH	017	002	mivel hatalmat adtál neki minden test felett, hogy örök életet adjon mindazoknak, akiket neki adtál.
043	JOH	017	003	Az örök élet pedig az, hogy megismerjenek téged, az egyedül igaz Istent, és akit elküldtél, a Jézus Krisztust.
043	JOH	017	004	Én dicsőítettelek téged e földön: elvégeztem a munkát, amelyet reám bíztál, hogy elvégezzem.
043	JOH	017	005	És most te dicsőíts meg engem, Atyám, önmagadnál azzal a dicsőséggel, amely enyém volt tenálad, mielőtt a világ lett.
043	JOH	017	006	Kijelentettem a te nevedet az embereknek, akiket e világból nekem adtál. Tieid voltak, és nekem adtad őket, és a te beszédedet megtartották.
043	JOH	017	007	Most tudták meg, hogy mindaz, amit nekem adtál, tőled van;
043	JOH	017	008	mert azokat a beszédeket, amelyeket nekem adtál, őnekik adtam, ők befogadták, és igazán megismerték, hogy én tőled jöttem, és elhitték, hogy te küldtél engem.
043	JOH	017	009	Én őértük könyörgök: nem a világért könyörgök, hanem azokért, akiket nekem adtál, mert a tieid.
043	JOH	017	010	Az enyémek mind a tieid, és a tieid az enyémek: és megdicsőíttetem őbennük.
043	JOH	017	011	Én nem vagyok többé e világban, de ők a világban vannak, én pedig tehozzád megyek. Szent Atyám, tartsd meg őket a te nevedben, akiket nekem adtál, hogy egyek legyenek, mint mi!
043	JOH	017	012	Amikor velük voltam a világon, én megtartottam őket a te nevedben, akiket nekem adtál, megőriztem őket, és senki el nem veszett közülük, csak a veszedelemnek fia, hogy az Írás beteljesüljön.
043	JOH	017	013	Most pedig tehozzád megyek, és ezeket beszélem a világban, hogy az én örömöm teljes legyen bennük.
043	JOH	017	014	A te igédet adtam nekik, és a világ gyűlölte őket, mivelhogy nem e világból valók, amint én sem vagyok e világból való.
043	JOH	017	015	Nem azt kérem, hogy vedd ki őket e világból, hanem hogy őrizd meg őket a gonosztól.
043	JOH	017	016	Nem e világból valók, amint én sem e világból vagyok.
043	JOH	017	017	Szenteld meg őket a te igazságoddal: A te igéd igazság.
043	JOH	017	018	Amiképpen te küldtél engem e világba, úgy küldtem én is őket e világba:
043	JOH	017	019	én őérettük odaszentelem magamat, hogy ők is megszenteltekké legyenek az igazságban.
043	JOH	017	020	De nemcsak őérettük könyörgök, hanem azokért is, akik az ő szavukra hisznek majd énbennem,
043	JOH	017	021	hogy mindnyájan egyek legyenek, amint te énbennem, Atyám, és én tebenned, hogy ők is egyek legyenek mibennünk: hogy elhiggye a világ, hogy te küldtél engem.
043	JOH	017	022	Én azt a dicsőséget, amelyet nekem adtál, őnekik adtam, hogy egyek legyenek, amiképpen mi egyek vagyunk:
043	JOH	017	023	én őbennük és te énbennem: hogy tökéletesen eggyé legyenek, és hogy megismerje a világ, hogy te küldtél engem, és szeretted őket, amiként engem szerettél.
043	JOH	017	024	Atyám, akiket nekem adtál, akarom, hogy ahol én vagyok, azok is velem legyenek, hogy megláthassák az én dicsőségemet, amelyet nekem adtál: mert szerettél engem e világ kezdete előtt.
043	JOH	017	025	Igazságos Atyám! A világ nem ismert téged, de én ismertelek téged, és ezek megismerik, hogy te küldtél engem,
043	JOH	017	026	És megismertettem ővelük a te nevedet, és megismertetem, hogy az a szeretet legyen őbennük, amellyel engem szerettél, és én is őbennük legyek.“
043	JOH	018	001	Mikor ezeket mondta Jézus, kiment az ő tanítványaival együtt túl a Kedron-patakon, ahol egy kert volt, ahova bementek, ő és az ő tanítványai.
043	JOH	018	002	Azt a helyet Júdás is ismerte, aki elárulta őt, mivel gyakran ott gyűltek össze Jézus és a tanítványai.
043	JOH	018	003	Júdás tehát maga mellé vette a katonai csapatot, a papi fejedelmektől és a farizeusoktól a szolgákat, odament fáklyákkal, lámpásokkal és fegyverekkel.
043	JOH	018	004	Jézus pedig tudva mindazt, ami reá következik, előrement, és mondta nekik: „Kit kerestek?“
043	JOH	018	005	Ők így feleltek neki: „A názáreti Jézust.“Jézus ezt mondta nekik: „Én vagyok.“Ott állt pedig ővelük Júdás is, aki elárulta őt.
043	JOH	018	006	Amikor pedig azt mondta nekik: „Én vagyok“– hátratántorodtak, és földre estek.
043	JOH	018	007	Ismét megkérdezte őket: „Kit kerestek?“És azok ezt mondták: „A názáreti Jézust.“
043	JOH	018	008	Jézus így felelt: „Mondtam néktek, hogy én vagyok az. Azért, ha engem kerestek, ezeket bocsássátok el.“
043	JOH	018	009	Hogy beteljesedjen a beszéd, amelyet mondott: „Azok közül, akiket nekem adtál, senkit sem vesztettem el.“
043	JOH	018	010	Simon Péter pedig, akinek szablyája volt, kirántotta azt, és megütötte a főpap szolgáját, és levágta annak jobb fülét. A szolga neve pedig Málkus volt.
043	JOH	018	011	Jézus erre ezt mondta Péternek: „Tedd hüvelyébe a szablyádat! Vagy nem kell-e kiinnom a poharat, amelyet az Atya adott nekem?“
043	JOH	018	012	A csapat pedig, az ezredes és a zsidók szolgái megfogták Jézust, és megkötözték őt,
043	JOH	018	013	és először Annáshoz vitték, mert ő apósa volt Kajafásnak, aki abban az esztendőben főpap volt.
043	JOH	018	014	Kajafás volt az, aki azt tanácsolta a zsidóknak, hogy jobb, hogy egy ember vesszen el a népért.
043	JOH	018	015	Simon Péter és egy másik tanítvány követte Jézust. Ez a tanítvány ismerőse volt a főpapnak, és bement Jézussal együtt a főpap udvarába;
043	JOH	018	016	Péter pedig kívül állt az ajtónál. Kiment tehát az a másik tanítvány, aki a főpapnak ismerőse volt, és szólt az ajtóőrzőnek, és bevitte Pétert.
043	JOH	018	017	Az ajtóőrző leány így szólt Péterhez: „Nemde te is ennek az embernek tanítványai közül való vagy?“De ő így válaszolt: „Nem vagyok.“
043	JOH	018	018	A szolgák és a poroszlók ott álltak, szították a tüzet, mivel hűvös volt, és melegedtek. Ott állt Péter is ővelük együtt, és melegedett.
043	JOH	018	019	A főpap pedig tanítványai és tanítása felől kérdezte Jézust.
043	JOH	018	020	Jézus így felelt: „Én nyilvánosan szóltam a világhoz: mindenkor a zsinagógában és a templomban tanítottam, ahol a zsidók mindenünnen összegyülekeznek, és titkon semmit sem szóltam.
043	JOH	018	021	Miért kérdezel engem? Kérdezd azokat, akik hallották, mit beszéltem nekik: íme, ők tudják, amiket nekik mondtam.“
043	JOH	018	022	Amikor pedig ezeket mondta, egy a poroszlók közül, aki ott állt, arcul ütötte Jézust, és ezt mondta: „Így felelsz a főpapnak?“
043	JOH	018	023	Jézus így felelt neki: „Ha gonoszul szóltam, tégy bizonyságot a gonoszságról, ha pedig jól, miért versz engem?“
043	JOH	018	024	Annás ezután elküldte őt megkötözve Kajafáshoz, a főpaphoz.
043	JOH	018	025	Simon Péter pedig ott állt, és melegedett. Ekkor ezt mondták neki: „Nemde te is ennek a tanítványai közül való vagy?“Ő tagadta, és azt mondta: „Nem vagyok.“
043	JOH	018	026	A főpap szolgái közül az egyik, annak rokona, akinek a fülét Péter levágta, ezt mondta: „Nem láttalak-e én téged vele együtt a kertben?“
043	JOH	018	027	Péter ismét tagadta, és akkor azonnal megszólalt a kakas.
043	JOH	018	028	Jézust pedig Kajafástól a törvényházba vitték. Kora reggel volt. Ők nem mentek be a törvényházba, hogy ne legyenek tisztátalanná, és megehessék a húsvéti bárányt.
043	JOH	018	029	Pilátus ekkor kiment hozzájuk, és mondta: „Milyen vádat hoztok fel ez ellen az ember ellen?“
043	JOH	018	030	Ezt felelték neki: „Ha ez nem volna gonosztevő, nem adtuk volna őt a te kezedbe.“
043	JOH	018	031	Pilátus erre azt mondta nekik: „Vigyétek el őt ti, és ítéljétek el a ti törvényeitek szerint.“A zsidók így feleltek: „Nékünk senkit sem szabad megölnünk.“
043	JOH	018	032	Hogy beteljesedjék Jézus szava, amelyet mondott, amikor jelezte, hogy milyen halállal kell majd meghalnia.
043	JOH	018	033	Ismét bement Pilátus a törvényházba, szólította Jézust, és mondta neki: „Te vagy a zsidók királya?“
043	JOH	018	034	Jézus így felelt: „Magadtól mondod-e ezt, vagy mások beszélték neked rólam?“
043	JOH	018	035	Pilátus így felelt: „Talán zsidó vagyok én? A te néped és a papi fejedelmek adtak téged az én kezembe: mit cselekedtél?“
043	JOH	018	036	Jézus ezt felelte: „Az én országom nem e világból való. Ha e világból való volna az én országom, az én szolgáim harcolnának, hogy át ne adjanak a zsidóknak. De az én országom nem innen való.“
043	JOH	018	037	Pilátus ezt mondta neki: „Király vagy-e hát te csakugyan?“Jézus így felelt: „Te mondod, hogy én király vagyok. Én azért születtem, és azért jöttem e világra, hogy bizonyságot tegyek az igazságról. Mindenki, aki az igazságból való, hallgat az én szavamra.“
043	JOH	018	038	Pilátus ezt mondta neki: „Mi az igazság?“És amint ezt mondta, újra kiment a zsidókhoz, és mondta nekik: „Én nem találok benne semmi bűnt.
043	JOH	018	039	Szokás pedig nálatok, hogy szabadon bocsássak nektek valakit a húsvét ünnepén: akarjátok-e azért, hogy elbocsássam nektek a zsidók királyát?“
043	JOH	018	040	Ekkor ismét mindnyájan kiáltozni kezdtek: „Nem ezt, hanem Barabbást.“Ez a Barabbás pedig tolvaj volt.
043	JOH	019	001	Akkor Pilátus elvitette Jézust, és megostoroztatta.
043	JOH	019	002	A vitézek tövisből koronát fontak, a fejére tették, bíbor köntöst adtak reá,
043	JOH	019	003	és ezt mondták: „Üdvözlégy, zsidók királya!“És arcul csapdosták őt.
043	JOH	019	004	Majd ismét kiment Pilátus, és mondta nekik: „Íme, kihozom őt nektek, hogy értsétek meg, hogy nem találok benne semmi bűnt.“
043	JOH	019	005	Kiment azért Jézus a töviskoronát és a bíborköntöst viselve. És mondta nekik Pilátus: „Íme, az ember!“
043	JOH	019	006	Mikor meglátták őt a papi fejedelmek és a szolgák, így kiáltoztak: „Feszítsd meg, feszítsd meg!“Pilátus ezt mondta nekik: „Vigyétek el őt ti, és feszítsétek meg, mert én nem találok bűnt őbenne.“
043	JOH	019	007	A zsidók így feleltek neki: „Nekünk törvényünk van, és ami törvényünk szerint meg kell halnia, mivel Isten Fiává tette magát.“
043	JOH	019	008	Mikor pedig ezt a beszédet hallotta Pilátus, még inkább megrémült,
043	JOH	019	009	ismét bement a törvényházba, és szólt Jézusnak: „Honnan való vagy te?“De Jézus nem felelt neki.
043	JOH	019	010	Pilátus ekkor ezt mondta neki: „Nekem nem felelsz? Nem tudod, hogy hatalmam van arra, hogy megfeszíttesselek, és hatalmam van arra, hogy szabadon bocsássalak?“
043	JOH	019	011	Jézus így felelt: „Semmi hatalmad sem volna rajtam, ha felülről nem adatott volna neked: nagyobb bűne van azért annak, aki a te kezedbe adott engem.“
043	JOH	019	012	Ettől fogva igyekezett Pilátus őt szabadon bocsátani, de a zsidók így kiáltoztak: „Ha ezt szabadon bocsátod, nem vagy a császár barátja: aki magát királlyá teszi, az ellene szegül a császárnak!“
043	JOH	019	013	Amikor pedig Pilátus meghallotta ezeket a szavakat, kihozta Jézust, és leült a bírói székbe azon a helyen, amelyet Márványkövezetnek hívtak, héberül pedig Gabbatának.
043	JOH	019	014	Akkor a húsvét péntekje volt, és mintegy hat óra. És mondta a zsidóknak: „Íme, a ti királyotok!“
043	JOH	019	015	Azok pedig kiáltoztak: „Vidd el, vidd el, feszítsd meg őt!“Mondta nekik Pilátus: „A ti királyotokat feszítsem meg?“A papi fejedelmek így feleltek: „Nem királyunk van, hanem császárunk!“
043	JOH	019	016	Akkor átadta őt nekik, hogy megfeszítsék. Átvették tehát Jézust, és elvitték.
043	JOH	019	017	És felemelve a keresztfáját, elment az úgynevezett Koponya-hegyre, amelyet héberül Golgotának hívnak,
043	JOH	019	018	ahol megfeszítették őt, és ővele másik kettőt, egyfelől és másfelől, középen pedig Jézust.
043	JOH	019	019	Pilátus pedig feliratot is készíttetett, és feltétette a keresztfára. Az írás pedig ez volt: a názáreti Jézus, a zsidók királya.
043	JOH	019	020	Sokan olvasták ezt a feliratot a zsidók közül, mivel közel volt a városhoz az a hely, ahol Jézust megfeszítették, héberül, görögül és latinul volt írva.
043	JOH	019	021	A zsidók papi fejedelmei akkor azt mondták Pilátusnak: „Ne azt írd: A zsidók királya! – hanem ahogy ő mondta: A zsidók királya vagyok.“
043	JOH	019	022	Pilátus így felelt: „Amit megírtam, megírtam.“
043	JOH	019	023	A vitézek pedig, amikor megfeszítették Jézust, elvették felsőruháit, és négy részre osztották, egy-egy részt mindegyik vitéznek. A köntös pedig varratlan volt, felülről végig egybeszőve.
043	JOH	019	024	Ekkor azt mondták egymásnak: „Ezt ne hasítsuk el, hanem vessünk sorsot rá, kié legyen.“Hogy beteljesedjen az Írás, amely ezt mondja: „Megosztoztak ruháimon, és a köntösömre sorsot vetettek.“A vitézek tehát ezeket tették.
043	JOH	019	025	Jézus keresztje alatt pedig ott állt anyja, és anyjának nőtestvére, Mária, a Klópás felesége és a magdalai Mária.
043	JOH	019	026	Amikor Jézus meglátta, hogy ott áll az ő anyja és az a tanítvány, akit szeretett, ezt mondta az anyjának: „Asszony, íme, a te fiad!“
043	JOH	019	027	Azután ezt mondta a tanítványnak: „Íme, a te anyád!“És ettől az órától magához fogadta őt az a tanítvány.
043	JOH	019	028	Jézus ezek után tudva, hogy immár minden elvégeztetett, hogy beteljesedjék az Írás, ezt mondta: „Szomjazom.“
043	JOH	019	029	Volt pedig ott egy ecettel, teli edény. Egy szivacsot megtöltve ecettel izsópra téve, odavitték a szájához.
043	JOH	019	030	Mikor pedig elvette Jézus az ecetet, ezt mondta: „Elvégeztetett!“És lehajtva fejét, kibocsátotta lelkét.
043	JOH	019	031	A zsidók pedig, hogy a testek szombaton át ne maradjanak a keresztfán, mivel péntek volt (mert annak a szombatnak napja nagy nap volt), kérték Pilátust, hogy törjék el azoknak lábszárait, és vegyék le őket.
043	JOH	019	032	Eljöttek ekkor a vitézek, és eltörték az elsőnek lábszárait és a másikét is, akit vele együtt feszítettek meg.
043	JOH	019	033	Amikor pedig Jézushoz értek, és látták, hogy ő már halott, nem törték el a lábszárait,
043	JOH	019	034	hanem egy a vitézek közül dárdával döfte át az oldalát, és azonnal vér és víz jött ki abból.
043	JOH	019	035	És aki látta, bizonyságot tett, és igaz az ő tanúbizonysága, és ő tudja, hogy igazat mond, hogy ti is higgyetek.
043	JOH	019	036	Mert azért történtek ezek, hogy beteljesedjen az Írás: „Csontja ne töressék meg.“
043	JOH	019	037	Másutt ismét így szól az Írás: „Néznek majd arra, akit átszegeztek.“
043	JOH	019	038	Ezek után az arimatiai József (aki Jézus tanítványa volt, de csak titokban, a zsidóktól való félelem miatt), megkérte Pilátust hogy levehesse Jézus testét. Pilátus megengedte. Elment tehát, és levette Jézus testét.
043	JOH	019	039	Eljött Nikodémus is (aki éjszaka ment Jézushoz először), hozva mirhából és aloéból való kenetet, mintegy százfontnyit.
043	JOH	019	040	Fogták tehát Jézus testét, lepedőkbe göngyölték illatos szerekkel együtt, amint a zsidóknál szokás temetni.
043	JOH	019	041	Azon a helyen pedig, ahol megfeszítették, volt egy kert, és a kertben egy új sír, amelybe még senkit sem helyeztek.
043	JOH	019	042	A zsidók péntekje miatt, mivel az a sír közel volt, abban helyezték el Jézust.
043	JOH	020	001	A hétnek első napján pedig korán reggel, amikor még sötét volt, odament a magdalai Mária a sírhoz, és látta, hogy a kő el van véve a sírról.
043	JOH	020	002	Elfutott tehát, és elment Simon Péterhez és a másik tanítványhoz, akit Jézus szeretett, és mondta nekik: „Elvitték az Urat a sírból, és nem tudjuk, hová tették őt!“
043	JOH	020	003	Elment tehát Péter és a másik tanítvány, és elmentek a sírhoz.
043	JOH	020	004	Együtt futottak mindketten: de a másik tanítvány hamar megelőzte Pétert, és előbb jutott a sírhoz,
043	JOH	020	005	és lehajolva látta, hogy ott vannak a lepedők, de mégsem ment be.
043	JOH	020	006	Nyomban utána megjött Simon Péter is, bement a sírba, és látta, hogy a lepedők ott vannak.
043	JOH	020	007	És a keszkenő, amely a fején volt, nem együtt van a lepedőkkel, hanem külön összegöngyölítve egy helyen.
043	JOH	020	008	Akkor aztán bement a másik tanítvány is, aki először jutott a sírhoz, és látott és hitt.
043	JOH	020	009	Mert nem értették még az Írást, hogy fel kell támadnia a halálból.
043	JOH	020	010	A tanítványok ezután visszamentek az övéikhez.
043	JOH	020	011	Mária pedig kinn állt a sírnál és sírt. Amíg azonban siránkozott, behajolt a sírba,
043	JOH	020	012	és látott két angyalt fehér ruhában ülni, egyiket fejtől, másikat lábtól, ahol Jézus teste feküdt.
043	JOH	020	013	Azok ezt mondták neki: „Asszony, miért sírsz?“Azt mondta nekik: „Mert elvitték az én Uramat, és nem tudom, hova tették őt.“
043	JOH	020	014	És mikor ezeket mondta, hátrafordult, és látta, hogy Jézus ott áll, de nem tudta, hogy Jézus az.
043	JOH	020	015	Mondta neki Jézus: „Asszony, miért sírsz? Kit keresel?“Ő pedig azt gondolva, hogy a kertész az, ezért azt mondta neki: „Uram, ha te vitted el őt, mondd meg nekem, hová tetted, és én elviszem.“
043	JOH	020	016	Jézus ezt mondta neki: „Mária!“Az megfordult, és ezt mondta neki: „Rabbuni!“– ami azt jelenti: Mester!
043	JOH	020	017	Jézus azt mondta neki: „Ne érints engem, mert nem mentem még fel az én Atyámhoz, hanem menj az én atyámfiaihoz, és mondd meg nekik: Felmegyek az én Atyámhoz és a ti Atyátokhoz, és az én Istenemhez és a ti Istenetekhez.“
043	JOH	020	018	Elment a magdalai Mária, hírül adva a tanítványoknak, hogy látta az Urat, és hogy ezeket mondta neki.
043	JOH	020	019	Mikor azért este lett, azon a napon, a hétnek első napján és mikor az ajtók a zsidóktól való félelem miatt zárva voltak ott, ahol egybegyűltek a tanítványok, eljött Jézus, megállt középen, és ezt mondta nekik: „Békesség néktek!“
043	JOH	020	020	És ezt mondva megmutatta nekik a kezeit és az oldalát. Örvendeztek azért a tanítványok, hogy látják az Urat.
043	JOH	020	021	Ismét mondta nekik Jézus: „Békesség néktek! Amiképpen engem küldött az Atya, én is küldelek titeket.“
043	JOH	020	022	És mikor ezt mondta, rájuk lehelt, és mondta nekik: „Vegyetek Szent Lelket.
043	JOH	020	023	Akiknek bűneit megbocsátjátok, megbocsáttatnak azoknak, akikéit megtartjátok, megtartatnak.“
043	JOH	020	024	Tamás pedig, egy a tizenkettő közül, akit Ikernek hívtak, nem volt ővelük, amikor eljött Jézus.
043	JOH	020	025	A többi tanítvány ezt mondta neki: „Láttuk az Urat.“Ő pedig azt mondta nekik: „Ha nem látom a kezein a szegek helyeit, és be nem teszem ujjaimat a szegek helyébe, és kezemet be nem teszem az oldalára, semmiképpen el nem hiszem.“
043	JOH	020	026	És nyolc nap múlva ismét benn voltak a tanítványai, Tamás is ő velük volt. Noha az ajtó zárva volt, bement Jézus, és megállt középen, és mondta: „Békesség néktek!“
043	JOH	020	027	Azután mondta Tamásnak: „Hozd ide az ujjadat, és nézd meg a kezeimet, és hozd ide a kezedet, és tedd az én oldalamra, és ne légy hitetlen, hanem hívő.“
043	JOH	020	028	Tamás pedig így felelt: „Én Uram és én Istenem!“
043	JOH	020	029	Jézus ezt mondta neki: „Mivel láttál engem, Tamás, hittél: boldogok, akik nem látnak és hisznek.“
043	JOH	020	030	Sok más jelt is tett ugyan Jézus az ő tanítványai előtt, amelyek nincsenek megírva ebben a könyvben.
043	JOH	020	031	Ezek pedig azért vannak megírva, hogy higgyétek, hogy Jézus a Krisztus, az Istennek Fia, és hogy ezt híve, életetek legyen az ő nevében.
043	JOH	021	001	Ezek után ismét megjelentette magát Jézus a tanítványoknak a Tibériás-tengernél. Így jelent meg:
043	JOH	021	002	Együtt voltak Simon Péter és Tamás, akit Ikernek hívtak, Nátánáel, a galileai Kánából és Zebedeus fiai és másik kettő is az ő tanítványai közül.
043	JOH	021	003	Mondta nekik Simon Péter: „Elmegyek halászni.“Ők erre ezt mondták neki: „Elmegyünk mi is veled.“Elmentek, és azonnal hajóra szálltak, de azon az éjszakán nem fogtak semmit.
043	JOH	021	004	Mikor pedig immár reggel lett, megállt Jézus a parton, a tanítványok azonban nem ismerték meg, hogy Jézus van ott.
043	JOH	021	005	Jézus pedig ezt mondta: „Fiaim! Van-e valami ennivalótok?“Így feleltek neki: „Nincsen!“
043	JOH	021	006	Ő pedig ezt mondta nekik: „Vessétek ki a hálót a hajónak jobb oldala felől, és találtok.“Oda vetették ki tehát, de kivonni már nem bírták a rengeteg hal miatt.
043	JOH	021	007	Az a tanítvány pedig, akit Jézus szeretett, így szólt Péternek: „Az Úr van ott!“Simon Péter pedig, amikor meghallotta, hogy ott van az Úr, magára vette az ingét (mert mezítelen volt), és bevetette magát a tengerbe.
043	JOH	021	008	A többi tanítvány pedig a hajón ment (mert nem messze voltak a parttól, hanem mintegy kétszáz könyöknyire), és kivonták a hálót a halakkal.
043	JOH	021	009	Amint azért a partra kiszálltak, látják, hogy parázs van ott, rajta hal és kenyér.
043	JOH	021	010	Jézus ezt mondta nekik: „Hozzatok a halakból, amelyeket most fogtatok.“
043	JOH	021	011	Simon Péter beszállt, és kivonta a hálót a partra, amely tele volt nagy halakkal, százötvenhárommal, és noha ennyi volt, nem szakadozott a háló.
043	JOH	021	012	Jézus erre azt mondta nekik: „Gyertek, ebédeljetek.“A tanítványok közül pedig senki sem merte tőle megkérdezni: „Ki vagy te?“Mivelhogy tudták, hogy az Úr ő.
043	JOH	021	013	Odament tehát Jézus, vette a kenyeret, és adta nekik; és hasonlóképpen a halat is.
043	JOH	021	014	Ekkor már harmadszor jelent meg Jézus a tanítványainak, miután feltámadt a halálból.
043	JOH	021	015	Mikor aztán megebédeltek, Jézus ezt mondta Simon Péternek: „Simon, Jóna fia, jobban szeretsz-e engem ezeknél?“Mondta neki: „Igen, Uram, te tudod, hogy szeretlek téged!“Jézus azt mondta neki: „Legeltesd az én bárányaimat!“
043	JOH	021	016	Másodszor is mondta neki: „Simon, Jóna fia, szeretsz-e engem?“Mondta neki: „Igen, Uram, te tudod, hogy én szeretlek téged.“Jézus ezt mondta neki: „Őrizd az én juhaimat!“
043	JOH	021	017	Harmadszor is mondta neki: „Simon, Jóna fia, szeretsz-e engem?“Megszomorodott Péter, hogy harmadszor is mondta neki: „Szeretsz-e engem?“És mondta neki: „Uram, te mindent tudsz, te tudod, hogy én szeretlek téged.“Jézus azt mondta neki: „Legeltesd az én juhaimat!
043	JOH	021	018	Bizony, bizony mondom néked, amikor ifjabb voltál, felövezted magadat, és oda mentél, ahova akartál, mikor pedig megöregszel, kinyújtod a kezedet, más övez fel téged, és oda visz, ahova nem akarod.“
043	JOH	021	019	Ezt pedig azért mondta, hogy jelezze, milyen halállal dicsőíti majd meg az Istent. És ezt mondva, így szólt hozzá: „Kövess engem!“
043	JOH	021	020	Péter pedig megfordulva, látja, hogy követi az a tanítvány, akit szeretett Jézus, aki a vacsora közben is az ő keblén nyugodott, és mondta: „Uram! Ki az, aki elárul téged?“
043	JOH	021	021	Őt látva Péter, mondta Jézusnak: „Uram, ezzel pedig mi lesz?“
043	JOH	021	022	Jézus ezt mondta neki: „Ha akarom, hogy ő megmaradjon, amíg eljövök, mi közöd hozzá? Te kövess engem!“
043	JOH	021	023	Elterjedt tehát e beszéd az atyafiak között, hogy az a tanítvány nem hal meg. Pedig Jézus nem azt mondta neki, hogy nem hal meg, hanem ezt: „Ha akarom, hogy megmaradjon, amíg eljövök, mi közöd hozzá?“
043	JOH	021	024	Ez az a tanítvány, aki bizonyságot tesz ezekről, és aki megírta ezeket, és tudjuk, hogy az ő bizonyságtétele igaz.
043	JOH	021	025	De van sok egyéb is, amiket Jézus cselekedett, amelyeket, ha egyenként megírnák, úgy vélem, hogy maga a világ sem fogadhatná be a könyveket, amelyeket megírtak. Ámen.
#
# BOOK	044	ACT	Acts	Apostolok
044	ACT	001	001	Első könyvemet, Teofilus, azokról írtam, amiket Jézus elkezdett cselekedni és tanítani,
044	ACT	001	002	egészen addig a napig, melyen fölvitetett, miután parancsolatokat adott a Szentlélek által az apostoloknak, akiket magának választott.
044	ACT	001	003	Nekik az ő szenvedése után sok jel által megmutatta, hogy él, negyven napon át megjelent nekik, és szólt az Isten országára tartozó dolgokról.
044	ACT	001	004	Velük összejött és meghagyta nékik, hogy ne menjenek el Jeruzsálemből, hanem várják be az Atyának ígéretét, melyet úgymond, „hallottatok tőlem:
044	ACT	001	005	hogy János ugyan vízzel keresztelt, ti azonban Szentlélekkel fogtok megkereszteltetni nem sok nap múlva.“
044	ACT	001	006	Mikor azért ők egybegyűltek, megkérdezték tőle: „Uram, nem most állítod helyre Izraelnek országát?“
044	ACT	001	007	Ezt felelte nekik: „Nem a ti dolgotok tudni az időket vagy alkalmakat, amelyeket az Atya a maga hatalmába helyezett.
044	ACT	001	008	Hanem, miután a Szentlélek eljön hozzátok, erőt kaptok: és tanúim lesztek nekem úgy Jeruzsálemben, mint egész Júdeában, és Samáriában és a földnek mind a végső határáig.“
044	ACT	001	009	És miután ezeket mondta, szemük láttára felemeltetett, és felhő takarta el őt szemeik elől.
044	ACT	001	010	Amint szemeiket az égre függesztették, amikor ő elment, íme két férfiú állott meg mellettük fehér ruhában,
044	ACT	001	011	És így szóltak: „Galileabeli férfiak, miért álltok itt felnézve a mennybe? Ez a Jézus, aki felvitetett tőletek a mennybe, úgy jön el, amikképpen láttátok őt felmenni a mennybe.“
044	ACT	001	012	Ezután visszatértek Jeruzsálembe a hegyről, melyet Olajfák hegyének hívnak, mely Jeruzsálem mellett van, egy szombatnapi járóföldre.
044	ACT	001	013	Amikor megérkeztek, felmentek a felsőházba, ahol megszálltak: Péter és Jakab, János és András, Fülöp és Tamás, Bertalan és Máté, Jakab, az Alfeus fia, és Simon, a zelóta és Júdás, a Jakab fia.
044	ACT	001	014	Mindnyájan egy szívvel-lélekkel, az imádkozással és a könyörgéssel voltak elfoglalva, az asszonyokkal és Máriával, Jézusnak anyjával, és az ő testvéreivel együtt.
044	ACT	001	015	Azokban a napokban felkelve Péter a tanítványok között – volt ott együtt mintegy százhúsz főnyi sokaság –, ezt mondta:
044	ACT	001	016	„Atyámfiai, férfiak, szükséges volt, hogy beteljesedjen az Írás, melyet megjövendölt a Szentlélek Dávid szája által Júdásról, aki vezetőjük lett azoknak, akik megfogták Jézust.
044	ACT	001	017	Mert közénk tartozott, és elnyerte ennek a szolgálatnak az osztályrészét.
044	ACT	001	018	(Mezőt szerzett hamisságának béréből, és lezuhanva, elhasadt középen, és minden belső része kiomlott.
044	ACT	001	019	És ezt megtudták mindazok, akik Jeruzsálemben laknak, úgyhogy azt a mezőt tulajdon nyelvükön Akeldamának, azaz Vérmezőnek nevezték el.)
044	ACT	001	020	Mert meg van írva a Zsoltárok könyvében: »Legyen az ő lakóhelye puszta és ne legyen lakó abban.« És: »Az ő püspökségét más vegye át.«
044	ACT	001	021	Szükséges azért, hogy azok közül a férfiak közül, akik velünk együtt jártak minden időben, míg az Úr Jézus közöttünk járt-kelt,
044	ACT	001	022	a János keresztségétől kezdve mind addig a napig, melyen fölvitetett a mennybe tőlünk, azok közül még valaki az ő feltámadásának tanúja legyen velünk együtt.“
044	ACT	001	023	Ezért előállítottak kettőt, Józsefet, akit Barsabbásnak hívnak, akinek mellékneve Jusztusz volt, és Mátyást,
044	ACT	001	024	és így imádkoztak: „Te, Uram, ki mindenkinek szívét ismered, mutasd meg a kettő közül azt, akit kiválasztottál,
044	ACT	001	025	hogy elnyerje az osztályrészét e szolgálatnak és apostolságnak, melytől eltévelyedett Júdás, hogy az ő helyére jusson.“
044	ACT	001	026	Sorsot vetettek azért közülük, és a sors Mátyásra esett, és így a tizenegy apostol közé számlálták.
044	ACT	002	001	Amikor a pünkösd napja eljött, mindnyájan egy akarattal együtt voltak.
044	ACT	002	002	És nagy hirtelenséggel az égből mintegy sebesen zúgó szélnek zendülése keletkezett, és eltöltötte az egész házat, ahol ültek.
044	ACT	002	003	Kettős tüzes nyelvek jelentek meg előttük, és mindegyikükre ráereszkedtek.
044	ACT	002	004	Megteltek mindnyájan Szentlélekkel, és kezdtek más nyelveken szólni, amint a Lélek adta nékik, hogy szóljanak.
044	ACT	002	005	Ekkor Jeruzsálemben laktak zsidók, istenfélő férfiak, minden nép közül valók, melyek az ég alatt vannak.
044	ACT	002	006	Miután pedig ez a zúgás keletkezett, egybegyűlt a sokaság, és megzavarodott, mivelhogy mindegyik a maga nyelvén hallotta őket szólni.
044	ACT	002	007	Mindnyájan elálmélkodtak, és csodálkozva mondták egymásnak: „Nem Galileából valók-e ezek mindnyájan, akik beszélnek?
044	ACT	002	008	Hogyan halljuk hát őket, ki-ki közülünk a saját nyelvén, amelyben születtünk?
044	ACT	002	009	Pártusok, médek és elámiták, és akik Mezopotámiában, Júdeában és Kappadóciában, Pontuszban és Ázsiában,
044	ACT	002	010	Frígiában és Pamfíliában, Egyiptomban és Líbiának tartományaiban lakunk, mely Ciréné mellett van, és a Rómából jöttek, akár zsidók, akár prozeliták,
044	ACT	002	011	krétaiak és arabok, halljuk, amint a mi nyelvünkön hirdetik az Istennek felséges dolgait.“
044	ACT	002	012	Elálmélkodtak mindnyájan, és zavarban voltak, és egymásnak ezt mondták: „Vajon mi akar ez lenni?“
044	ACT	002	013	Mások pedig csúfolódva ezt mondták: „Édes bortól részegedtek meg.“
044	ACT	002	014	Péter azonban előállt a tizeneggyel, felemelte hangját, és így szólt hozzájuk: „Zsidó férfiak, és mindnyájan, akik Jeruzsálemben laktok, vegyétek tudomásul, és hallgassátok meg beszédemet!
044	ACT	002	015	Mert nem részegek ezek, amint ti állítjátok, hiszen a napnak harmadik órája van,
044	ACT	002	016	hanem ez az, amit megmondott Jóel próféta:
044	ACT	002	017	»És az utolsó napokban, – ezt mondja az Isten –, kitöltöm az én Lelkemet minden testre: és fiaitok és leányaitok prófétálnak, ifjaitok látomásokat látnak, és a vének álmokat álmodnak.
044	ACT	002	018	Az én szolgáimra és szolgálóleányaimra is kitöltöm Lelkemet azokban a napokban, és prófétálni fognak.
044	ACT	002	019	És csodákat teszek az égben odafenn, jeleket a földön idelenn: vért, tüzet és füstnek gőzölgését.
044	ACT	002	020	A nap sötétséggé változik, a hold vérré, mielőtt eljön az Úrnak nagy és fényes napja.
044	ACT	002	021	És mindenki, aki az Úrnak nevét segítségül hívja, megtartatik.«
044	ACT	002	022	Izraelita férfiak, halljátok meg ezeket a beszédeket: A Názáreti Jézust, azt a férfiút, aki Istentől bizonyságot nyert előttetek erők, csodatételek és jelek által, melyeket általa cselekedett Isten közöttetek, amint magatok is tudjátok,
044	ACT	002	023	azt, aki Istennek elhatározásából és rendeléséből adatott halálra, megragadva, gonosz kezeitekkel keresztfára feszítve megöltétek.
044	ACT	002	024	De az Isten feltámasztotta, a halál fájdalmait megoldva, mert lehetetlen volt, hogy az őt fogva tartsa.
044	ACT	002	025	Mert Dávid ezt mondja róla: »Magam előtt láttam az Urat mindenkor, mert ő nékem jobb kezem felől van, hogy meg ne tántorodjam.
044	ACT	002	026	Ezért örvendezett a szívem, és vígadott a nyelvem; sőt még az én testem is reménységben nyugszik.
044	ACT	002	027	Mert nem hagyod a lelkemet a sírban, és nem engeded, hogy szented rothadást lásson.
044	ACT	002	028	Megjelentetted nékem az életnek útjait; betöltesz engem örömmel a te orcád előtt.«
044	ACT	002	029	Atyámfiai férfiak! Szabad nyíltan szólnom előttetek Dávid pátriárkáról, hogy ő meghalt és eltemették, és az ő sírja mind a mai napig nálunk van.
044	ACT	002	030	Mivel próféta volt, és tudta, hogy az Isten neki esküvéssel megesküdött, hogy majd az ő magvának gyümölcséből támasztja a Krisztust test szerint, hogy helyezze az ő királyi székibe,
044	ACT	002	031	előre látva ezt, szólt a Krisztus feltámadásáról, hogy az ő lelkét nem hagyta a sírban, sem a teste rothadást nem látott.
044	ACT	002	032	Ezt a Jézust feltámasztotta az Isten, aminek mi mindnyájan tanúi vagyunk.
044	ACT	002	033	Ezért az Istennek jobbja által felmagasztaltatva, és a megígért Szentlelket megnyerve az Atyától, kitöltötte ezt, amit ti most láttok és hallotok.
044	ACT	002	034	Mert nem Dávid ment fel a mennyországba, hiszen ő maga mondja: »Mondta az Úr az én Uramnak: Ülj az én jobb kezem felől,
044	ACT	002	035	míg a te ellenségeidet lábaid alá zsámolyul vetem.«
044	ACT	002	036	Bizony tudja meg azért Izraelnek egész háza, hogy Úrrá és Krisztussá tette őt az Isten, azt a Jézust, akit ti megfeszítettetek.“
044	ACT	002	037	Amikor pedig ezeket hallották, szívükben megkeseredtek, és ezt mondták Péternek és a többi apostoloknak: „Mit cselekedjünk, atyámfiai, férfiak?“
044	ACT	002	038	Péter pedig ezt mondta nekik: „Térjetek meg, és keresztelkedjetek meg mindnyájan a Jézus Krisztusnak nevében, a bűnöknek bocsánatára, és megkapjátok a Szentlélek ajándékát.
044	ACT	002	039	Mert nektek szól az ígéret, és a gyermekeiteknek és mindazoknak, akik messze vannak, akiket csak elhív magának az Úr, a mi Istenünk.“
044	ACT	002	040	Sok egyéb beszéddel is buzgón kérte, és intette őket: „Szakítsátok el magatokat ettől a gonosz nemzetségtől!“
044	ACT	002	041	Akik pedig örömmel vették az ő beszédét, megkeresztelkedtek, és hozzájuk csatlakozott azon a napon mintegy háromezer lélek.
044	ACT	002	042	És foglalatoskodtak az apostolok tudományában és a közösségben, a kenyérnek megtörésében és az imádságban.
044	ACT	002	043	Minden lélekben pedig félelem támadt, és az apostolok sok csodát és jelt tettek.
044	ACT	002	044	Mindnyájan pedig, akik hittek, együtt voltak, és mindenük közös volt.
044	ACT	002	045	Jószágukat és marháikat eladogatták, és szétosztogatták azokat mindenkinek, kinek-kinek amint szüksége volt rá.
044	ACT	002	046	És minden nap egy akarattal kitartva a templomban, és megtörve házanként a kenyeret, részesedtek az eledelben örömmel és tiszta szívvel.
044	ACT	002	047	Dicsérték az Istent, és az egész nép kedvelte őket. Az Úr pedig minden napon gyarapította a gyülekezetet az üdvözülőkkel.
044	ACT	003	001	Péter és János egyszer együtt mentek fel a templomba, a kilenc órai imádkozásra.
044	ACT	003	002	Ekkor odahoztak egy embert, aki születésétől fogva sánta volt, és akit minden nap le szoktak tenni a templom kapujánál, melyet Ékesnek neveznek, hogy alamizsnát kérjen azoktól, akik bemennek a templomba.
044	ACT	003	003	Amikor meglátta, hogy Péter és János a templomba akarnak bemenni, alamizsnát kért tőlük.
044	ACT	003	004	Péter pedig rátekintett Jánossal együtt, és ezt mondta: „Nézz reánk!“
044	ACT	003	005	Ő pedig rájuk figyelt, remélve, hogy valamit kap tőlük.
044	ACT	003	006	Péter pedig ezt mondta: „Ezüstöm és aranyam nincsen nekem, hanem amim van, azt adom neked: a Názáreti Jézus Krisztus nevében, kelj fel és járj!“
044	ACT	003	007	És jobb kezénél fogva felemelte őt, és azonnal megerősödtek a lábai és bokái,
044	ACT	003	008	és felugorva megállt, és járt. Bement velük a templomba is, járkálva, és szökdelve, és dicsérte az Istent.
044	ACT	003	009	És látta az egész nép, hogy jár, és dicséri az Istent.
044	ACT	003	010	Megismerték, hogy ő volt az, aki alamizsnáért ült a templomnak Ékes kapujában, és megteltek csodálkozással, és álmélkodtak, hogy mi történt vele.
044	ACT	003	011	Amikor pedig a sánta, aki meggyógyult ragaszkodott Péterhez és Jánoshoz, az egész nép álmélkodva futott hozzájuk a csarnokba, melyet Salamonénak neveztek.
044	ACT	003	012	Amikor pedig ezt látta Péter, ezt mondta a népnek: „Izrael férfiai, miért csodálkoztok ezen, vagy miért néztek reánk, mintha tulajdon erőnkkel vagy jámborságunkkal műveltük volna azt, hogy járjon?
044	ACT	003	013	Ábrahámnak, Izsáknak és Jákobnak Istene, a mi atyáinknak Istene megdicsőítette az ő Fiát, Jézust, akit ti elárultatok, és megtagadtatok Pilátus előtt, noha ő úgy ítélt, hogy elbocsátja.
044	ACT	003	014	Ti pedig azt a szentet és igazat megtagadtátok, és azt kívántátok, hogy a gyilkos embert bocsássa szabadon nektek,
044	ACT	003	015	az életnek fejedelmét pedig megöltétek, akit az Isten feltámasztott a halálból, aminek mi vagyunk tanúi.
044	ACT	003	016	Az ő nevébe vetett hit, az ő neve erősítette meg ezt, akit láttok és ismertek, és a hit, mely ő általa van, adta neki ezt az ép egészséget mindannyiótok szeme láttára.
044	ACT	003	017	De most, atyámfiai, tudom, hogy tudatlanságból cselekedtetek, amikképpen a ti elöljáróitok is.
044	ACT	003	018	Az Isten pedig, ekképpen töltötte be, amit előre megmondott prófétái által, hogy a Krisztus szenvedi fog.
044	ACT	003	019	Bánjátok meg azért, és térjetek meg, hogy eltöröltessenek a ti bűneitek, hogy így eljöjjön az Úrtól a felüdülés ideje,
044	ACT	003	020	és elküldje a Jézus Krisztust, akit nektek előre hirdetett.
044	ACT	003	021	Akit az égnek kell magába fogadnia mind addig az időkig, míg újjá teremtetnek mindazok, amelyekről az Isten kezdettől fogva szólott szent prófétái által.
044	ACT	003	022	Mert Mózes ezt mondta az atyáknak: »Prófétát támaszt nektek az Úr, a ti Istenetek, atyátokfiai közül, mint engem: őt hallgassátok mindenben, amit csak szól nektek.
044	ACT	003	023	Mindazokat pedig, akik nem hallgatnak arra a prófétára, ki fogják irtatni a nép közül.«
044	ACT	003	024	De a próféták is mindnyájan Sámueltől, és a következőktől fogva, akik csak szóltak, ezekről a napokról jövendöltek.
044	ACT	003	025	Ti vagytok a prófétáknak és a szövetségnek fiai, melyet Isten szerzett a mi atyáinkkal, Ábrahámnak ígérve: A te magodban áldást nyer a földnek valamennyi nemzetsége.
044	ACT	003	026	Az Isten az ő Fiát, Jézust első sorban nektek támasztotta fel, elküldte őt, hogy megáldjon titeket, mindegyikőtöket megtérítve bűneitekből.“
044	ACT	004	001	Amíg ők a néphez szóltak, odaléptek hozzájuk a papok, a templom felügyelője és a szadduceusok.
044	ACT	004	002	Nehezteltek amiatt, hogy ők a népet tanítják, és hirdetik a halálból való feltámadást Jézusban.
044	ACT	004	003	Rájuk vetették kezüket, és őrizetbe vették őket másnapig, mert már este volt.
044	ACT	004	004	Sokan pedig azok közül, akik hallgatták az igét, hittek, szám szerint mintegy ötezer férfi.
044	ACT	004	005	Történt pedig, hogy másnapra egybegyűltek a vének és az írástudók fejei Jeruzsálembe.
044	ACT	004	006	És Annás, a főpap, Kajafás és János, Sándor és akik csak főpapi nemzetségből származtak.
044	ACT	004	007	Amikor pedig őket középre állították, faggatták őket: „Micsoda hatalommal, vagy kinek a nevében cselekedtétek ezt?“
044	ACT	004	008	Akkor Péter, Szentlélekkel megtelve, ezt mondta nekik: „Népnek fejedelmei és Izraelnek vénei!
044	ACT	004	009	Ha minket a mai napon egy nyomorék emberrel való jótett miatt hallgattok ki, hogy mitől gyógyult meg,
044	ACT	004	010	mindnyájan tudjátok meg, Izrael egész népével együtt, hogy a Názáreti Jézus Krisztusnak neve által, akit ti megfeszítettetek, akit Isten feltámasztott halottaiból: őáltala áll ez előttetek épségben.
044	ACT	004	011	»Ez az a kő, amelyet ti építők megvetettetek, mégis szegletkő lett.«
044	ACT	004	012	Nincsen senki másban üdvösség, mert nem is adatott más név az emberek között az ég alatt, amely által üdvözülhetnénk.“
044	ACT	004	013	Amikor pedig látták, hogy Péter és János milyen bátran szólnak, és megtudták, hogy írástudatlan és közönséges emberek, elcsodálkoztak. Föl is ismerték őket, hogy a Jézussal voltak.
044	ACT	004	014	Amikor azonban látták, hogy az az ember, amelyik meggyógyult, velük együtt ott áll, semmit nem bírtak ellenük szólni.
044	ACT	004	015	Miután kiküldték őket a gyűlésből, maguk közt tanácskoztak, s ezt mondták:
044	ACT	004	016	„Mit cselekedjünk ezekkel az emberekkel? Mert nyilvánvaló, hogy csoda történt általuk, mindenki, aki Jeruzsálemben lakik tudja, és le nem tagadhatjuk.
044	ACT	004	017	De hogy tovább ne terjedjen a nép között, fenyegessük meg őket, hogy többé egy emberhez se szóljanak az ő nevében.“
044	ACT	004	018	Ezért beszólították őket, és megparancsolták nekik, hogy egyáltalán ne szóljanak, és ne tanítsanak a Jézus nevében.
044	ACT	004	019	Péter és János pedig ezt felelte: „Vajon igaz dolog-e Isten előtt, hogy rátok hallgassunk inkább, mintsem Istenre, ítéljétek meg magatok!
044	ACT	004	020	Mert nem tehetjük, hogy amiket láttunk és hallottunk, azokról ne beszéljünk.“
044	ACT	004	021	Ők pedig nem találtak semmi módot arra, hogy megbüntessék őket, megfenyegették, és elbocsátották őket a nép miatt, mert mindnyájan dicsőítették az Istent azért, ami történt,
044	ACT	004	022	mert több mint negyven esztendős volt az az ember, akivel a gyógyításnak ez a csodája történt.
044	ACT	004	023	Amikor pedig elbocsátották őket, elmentek az övéikhez, és elbeszélték, amiket a főpapok és a vének mondtak nékik.
044	ACT	004	024	Ők pedig mikor ezt hallották, egy szívvel-lélekkel felemelték szavukat az Istenhez, és ezt mondták: „Urunk, te vagy az Isten, aki teremtetted a mennyet és a földet, a tengert és minden azokban levő dolgot,
044	ACT	004	025	aki, a te szolgádnak Dávidnak szája által ezt mondtad: »Miért zúgolódtak a pogányok, és gondoltak a népek hiábavalóságot?
044	ACT	004	026	Fölkeltek a földnek királyai, és a fejedelmek egybegyűltek az Úr ellen, és az ő Krisztusa ellen.«
044	ACT	004	027	Mert bizony a te szent Fiad, Jézus ellen, akit felkentél, megegyezett Heródes és Poncius Pilátus a pogányokkal és Izrael népével,
044	ACT	004	028	hogy véghezvigyék, amiről a te kezed és a te tanácsod előre elhatározott, hogy megtörténjenek.
044	ACT	004	029	Most azért, Urunk, tekints a fenyegetéseikre, és add meg a te szolgáidnak, hogy teljes bátorsággal szólják a te beszédedet;
044	ACT	004	030	nyújtsd ki kezedet gyógyításra, hogy jelek és csodák történjenek a te szent Fiad, Jézusnak neve által.“
044	ACT	004	031	Miután könyörögtek, megmozdult a hely, ahol egybegyűltek, és beteltek mindnyájan Szentlélekkel, és az Isten beszédét bátorsággal szólták.
044	ACT	004	032	A hívők sokaságának pedig szíve-lelke egy volt. Senki semmi jószágát nem mondta magáénak, hanem mindenük közös volt.
044	ACT	004	033	Az apostolok pedig nagy erővel tettek bizonyságot az Úr Jézus feltámadásáról, és nagy kegyelem volt mindnyájukon.
044	ACT	004	034	Mert szűkölködő sem volt közöttük senki, mert akik földek vagy házak birtokosai voltak, eladták azokat, elhozták az eladott javak árát,
044	ACT	004	035	és letették az apostolok lábai elé, azután elosztották egymás között, amint kinek-kinek szüksége volt rá.
044	ACT	004	036	József is, akit az apostolok Barnabásnak neveztek el (ami azt jelenti, hogy Vigasztalás fia), Lévita, származása szerint ciprusi,
044	ACT	004	037	neki mezője volt, eladta azt, a pénzt elhozta, és az apostolok lábai elé letette.
044	ACT	005	001	Egy ember azonban, név szerint Anániás, Szafirával, az ő feleségével együtt, eladta birtokát.
044	ACT	005	002	És félre tett az árából, feleségének is tudtával, és egy részét elvitték, az apostoloknak lábai elé letették.
044	ACT	005	003	Péter pedig ezt mondta: „Anániás, miért foglalta el a Sátán a te szívedet, hogy megcsald a Szentlelket, és a mezőnek árából félre tégy?
044	ACT	005	004	Ha megmaradt volna, neked maradt volna meg, és miután eladtad, nem te rendelkeztél-e vele? Miért cselekedted ezt a dolgot szívedben? Nem embereknek hazudtál, hanem Istennek.“
044	ACT	005	005	Amint Anániás meghallotta ezeket a szavakat, lerogyott és meghalt. Erre mindenkiben nagy félelem támadt, akik ezeket hallották.
044	ACT	005	006	Az ifjak pedig felkeltek, begöngyölték őt, kivitték, és eltemették.
044	ACT	005	007	Történt aztán mintegy három óra múlva, hogy az ő felesége, nem tudva mi történt, bement.
044	ACT	005	008	Péter pedig ezt mondta neki: „Mondd meg nekem, vajon ennyiért adtátok-e el a földet?“Ő pedig ezt mondta: „Igen, ennyiért.“
044	ACT	005	009	Péter pedig ezt mondta néki: „Miért egyeztetek meg, hogy az Úrnak lelkét megkísértsétek? Íme, a küszöbön vannak azoknak lábai, akik eltemették férjedet, és kivisznek téged.“
044	ACT	005	010	És azonnal összerogyott lábainál, és meghalt. Az ifjak pedig bementek, és halva találták, kivitték, és eltemették férje mellé.
044	ACT	005	011	Erre nagy félelem támadt az egész gyülekezetben és mindazokban, akik ezeket hallották.
044	ACT	005	012	Az apostolok kezei által pedig sok jel és csoda történt a nép között. Egy akarattal mindnyájan a Salamon csarnokában tartózkodtak.
044	ACT	005	013	Mások közül senki sem mert közéjük elegyedni. A nép azonban magasztalta őket.
044	ACT	005	014	Hívők pedig egyre többen csatlakoztak az Úrhoz, férfiak és asszonyok sokasága.
044	ACT	005	015	Az utcákra hozták ki a betegeket, letették ágyakon és nyoszolyákon, hogy az arra menő Péternek csak árnyéka is érje valamelyiket közülük.
044	ACT	005	016	A szomszéd városok sokasága is Jeruzsálembe gyűlt, betegeket és tisztátalan lelkektől gyötörteket hoztak, akik mind meggyógyultak.
044	ACT	005	017	Ekkor felkelt a főpap és mind, akik vele voltak, azaz a szadduceusok felekezete, megteltek irigységgel,
044	ACT	005	018	Elfogták az apostolokat, és közönséges tömlöcbe tették őket.
044	ACT	005	019	Azonban az Úr angyala éjszaka megnyitotta a tömlöc ajtaját, és kihozta őket, s ezt mondta:
044	ACT	005	020	„Menjetek el, és álljatok ki, a templomban a nép elé, és hirdessétek ez életnek minden beszédét!“
044	ACT	005	021	Ők pedig ezt hallva, bementek korán reggel a templomba, és tanítottak. Amikor pedig főpap megérkezett és a vele levők, összehívták a gyűlést és Izrael fiainak egész tanácsát, és elküldtek a tömlöcbe, hogy hozzák elő őket.
044	ACT	005	022	Amikor azonban a poroszlók oda mentek, nem találták őket a tömlöcben; visszatérve tehát, jelentették:
044	ACT	005	023	„A tömlöcöt ugyan nagyon erősen bezárva találtuk, és az őrök kívül az ajtó előtt álltak; azonban mikor kinyitottuk, ott benn senkit sem találtunk.“
044	ACT	005	024	Amint pedig hallották ezeket a szavakat a pap, és a templom felügyelője és a főpapok, zavarba estek ezek miatt, hogy mi lehet ez?
044	ACT	005	025	Valaki pedig eljött, s hírül adta nekik: „Íme, azok a férfiak, akiket a tömlöcbe vetettetek, a templomban állnak, és tanítják a népet.“
044	ACT	005	026	Akkor elment a felügyelő a poroszlókkal, elővezette őket erőszak nélkül, ugyanis féltek a néptől, hogy megkövezi őket.
044	ACT	005	027	Elővezették hát, és a tanács elé állították őket, a főpap pedig megkérdezte tőlük:
044	ACT	005	028	„Nem parancsoltuk-e meg nektek szigorúan, hogy ne tanítsatok annak nevében? És íme, betöltöttétek Jeruzsálemet tanításotokkal, és mi reánk akarjátok hárítani annak az embernek vérét.“
044	ACT	005	029	Péter és az apostolok pedig ezt felelték: „Istennek kell inkább engedni, mintsem az embereknek.
044	ACT	005	030	A mi atyáinknak Istene feltámasztotta Jézust, akit ti fára függesztve megöltetek.
044	ACT	005	031	Az Isten fejedelemmé és megtartóvá emelte jobbjával, hogy Izraelnek bűnbánatot, és bűnöknek bocsánatát adja.
044	ACT	005	032	Mi vagyunk tanúi, e beszédek felől, és a Szentlélek is, akit Isten azoknak adott, akik neki engedelmeskednek.“
044	ACT	005	033	Amikor pedig azok ezeket hallva fogukat csikorgatták, arról tanácskoztak, hogy megölik őket.
044	ACT	005	034	Azonban a tanácsban egy farizeus felállt, név szerint Gamáliél, aki az egész nép előtt tisztelt törvénytudó volt, és megparancsolta, hogy egy kis időre vezessék ki az apostolokat.
044	ACT	005	035	És ezt mondta a többieknek: „Izrael férfiai, fontoljátok meg, hogy mit akartok ezekkel az emberekkel tenni!
044	ACT	005	036	Mert ezelőtt felkelt Teudás, és azt mondta, hogy ő valaki, és mintegy négyszáz embernyi tömeg csatlakozott hozzá, de megölték, és mindnyájan, akik csak követték őt szétszéledtek, és semmivé lettek.
044	ACT	005	037	Ezután felkelt az a bizonyos galileai Júdás az összeírás idején, és sok embert maga után csábított: ez is elveszett, és mindazok, akik őt követték, szétszóródtak.
044	ACT	005	038	Mostanra nézve is azt mondom nektek, engedjétek el ezeket az embereket, és hagyjátok őket békén, mert ha emberektől van ez a szándék, vagy ez a dolog, akkor megsemmisül,
044	ACT	005	039	ha pedig Istentől van, ti meg nem szüntethetitek azt, és esetleg Isten ellen harcolóknak is találnak titeket.“
044	ACT	005	040	Azok engedtek neki, majd beszólították az apostolokat, megverték őket, megparancsolták, hogy a Jézus nevében ne szóljanak, és elbocsátották őket.
044	ACT	005	041	Ők pedig örömmel mentek el a tanács elől, hogy méltók voltak arra, hogy az ő nevéért gyalázatot szenvedjenek.
044	ACT	005	042	És mindennap a templomban és házanként nem szűntek meg tanítani, és hirdetni Jézust, a Krisztust.
044	ACT	006	001	Azokban a napokban pedig, amikor a tanítványok száma szaporodott, a görög zsidók közt panaszkodás támadt a héberek ellen, hogy a közülük való özvegyasszonyokat mellőzik a mindennapi szolgálatban.
044	ACT	006	002	Ezért a tizenkettő egybegyűjtve a tanítványok sokaságát, ezt mondták: „Nem helyes, hogy mi az Isten igéjét elhanyagoljuk, és az asztalok körül szolgálunk.
044	ACT	006	003	Válasszatok ezért, atyámfiai, magatok közül hét férfit, akiknek jó hírük van, akik Szentlélekkel és bölcsességgel vannak megtelve, hogy őket erre az elfoglaltságra beállítsuk.
044	ACT	006	004	Mi pedig foglalatosok maradunk az imádkozásban, és az igehirdetés szolgálatában.“
044	ACT	006	005	Tetszett ez a beszéd az egész gyülekezetnek, és kiválasztották Istvánt, aki hittel és Szentlélekkel telt férfi volt, Fülöpöt, Prokhoroszt, Nikánórt, Timónt, Parmenászt és Nikoláoszt, aki Antiókhiából való prozelita volt;
044	ACT	006	006	Őket az apostolok elé állították, és miután imádkoztak, kezeiket rájuk tették.
044	ACT	006	007	És az Isten igéje növekedett, és sokasodott a tanítványok száma Jeruzsálemben, és a papok közül is nagyon sokan követték a hitet.
044	ACT	006	008	István pedig – hittel és erővel telve –, nagy csodákat és jeleket cselekedett az emberek között.
044	ACT	006	009	Néhányan azonban eljöttek, akik ahhoz a zsinagógához tartoztak, amelyet a szabadosok, a ciréneiek, az alexandriaiak, a Ciliciából és Ázsiából valókénak neveztek, és Istvánnal vitatkoztak.
044	ACT	006	010	De nem tudtak ellenállni annak a bölcsességnek és a Léleknek, amellyel szólt.
044	ACT	006	011	Ekkor felbujtottak néhány embert, akik ezt mondták: „Hallottuk őt káromló beszédeket szólni Mózes ellen és az Isten ellen.“
044	ACT	006	012	És fellázították a népet, a véneket és az írástudókat; és reá rohanva, magukkal ragadták őt, és elvitték a tanács elé.
044	ACT	006	013	Hamis tanúkat állítottak, akik azt mondták: „Ez az ember nem szűnik meg káromló beszédeket szólni e szent hely ellen és a törvény ellen.
044	ACT	006	014	Hallottuk, amint azt mondta, hogy az a Názáreti Jézus ezt a helyet lerombolja, és megváltoztatja a szertartásokat, amelyeket Mózes adott nékünk.“
044	ACT	006	015	A tanácsban ülők mindnyájan tekintetüket reá vetették, és olyannak látták az arcát, mint egy angyalé.
044	ACT	007	001	A főpap pedig megkérdezte: „Vajon tényleg így vannak-e ezek a dolgok?“
044	ACT	007	002	Ő pedig ezt mondta: „Férfiak, atyámfiai és atyák, halljátok meg! A dicsőségnek Istene megjelent a mi atyánknak, Ábrahámnak, amikor Mezopotámiában volt, mielőtt Háránban lakott,
044	ACT	007	003	és mondta neki: »Eredj ki a földedből és a te nemzetséged közül, és gyere arra a földre, amelyet mutatok neked.«
044	ACT	007	004	Akkor kiment a káldeusok földjéből, és Háránban lakott. Miután pedig meghalt az atyja, kihozta onnan erre a földre, amelyen ti most laktok.
044	ACT	007	005	Nem adott neki abban örökséget, még egy talpalatnyi földet sem, de azt ígérte, hogy neki adja azt birtokul, és utódainak, holott nem is volt neki gyermeke.
044	ACT	007	006	Az Isten pedig azt mondta neki, hogy az utódai zsellérek lesznek idegen földön, és szolgaság alá vetik, és nyomorgatják négyszáz esztendeig őket.
044	ACT	007	007	De azt a népet, amelynek szolgálnak, megítélem, mondta az Isten, ők pedig ezek után kijönnek, és szolgálnak nekem ezen a helyen.
044	ACT	007	008	És a körülmetélés szövetségét adta neki: és így nemzette Izsákot, és körülmetélte őt a nyolcadik napon, és Izsák Jákobot, és Jákob a tizenkét pátriárkát.
044	ACT	007	009	A pátriárkák pedig irigységből eladták Józsefet Egyiptomba, de Isten vele volt,
044	ACT	007	010	megszabadította őt minden nyomorúságából, kedvességet és bölcsességet adott neki a fáraó, Egyiptom királya előtt, aki őt Egyiptom fölé és az ő egész háza fölé kormányzóul állította.
044	ACT	007	011	Egyiptom és Kánaán egész földjére pedig éhínség következett, és nagy nyomorúság, és a mi atyáink nem találtak eledelt.
044	ACT	007	012	Amikor pedig meghallotta Jákob, hogy Egyiptomban van gabona, elküldte először a mi atyáinkat.
044	ACT	007	013	Második alkalommal fölismerték Józsefet testvérei, és a fáraó megtudta József származását.
044	ACT	007	014	József elküldve, magához hívatta atyját, Jákobot és az egész hetvenöt lélekből álló rokonságát.
044	ACT	007	015	Elment tehát Jákob Egyiptomba, és meghalt ő és a mi atyáink is.
044	ACT	007	016	Elvitték őket Sikembe, és abba a sírba helyezték el, melyet Ábrahám vett ezüstpénzen, Emórnak, a Sikem atyjának fiaitól.
044	ACT	007	017	Amikor pedig közeledett az ígéret ideje, melyet Isten esküvel ígért Ábrahámnak, megnövekedett a nép, és megsokasodott Egyiptomban.
044	ACT	007	018	Egészen addig, míg egy másik király nem lett, aki nem ismerte Józsefet.
044	ACT	007	019	Ez a mi nemzetségünkkel álnokul bánt, nyomorgatta atyáinkat, hogy csecsemőiket tegyék ki, hogy életben ne maradjanak.
044	ACT	007	020	Ekkor született Mózes, aki ékes volt az Isten előtt. Három hónapig atyja házában tartották.
044	ACT	007	021	Amikor pedig kitették, a fáraó leánya vette fel, és nevelte fel őt a saját fia gyanánt.
044	ACT	007	022	Mózest az egyiptomiak minden bölcsességére megtanították, és hatalmas volt beszédben és cselekedetben.
044	ACT	007	023	Amikor pedig a negyvenedik évét betöltötte, eszébe jutott, hogy meglátogassa atyjafiait, az Izrael fiait.
044	ACT	007	024	Amikor látta, hogy egyiket bántalmazzák, oltalmába vette, és az egyiptomi embert megölve, bosszút állt azért, akit bántottak.
044	ACT	007	025	Azt gondolta, hogy atyjafiai megértik, hogy az Isten az ő keze által ad nekik szabadulást, de azok nem értették meg.
044	ACT	007	026	Másnap meg olyankor jelent meg köztük, mikor összevesztek, és békességre intette őket: Férfiak, ti testvérek vagytok, miért bosszantjátok egymást?
044	ACT	007	027	De az, aki felebarátját bántalmazta, elutasította őt magától, ezt mondva: »Kicsoda tett téged fejedelemmé és bíróvá mi rajtunk?
044	ACT	007	028	Csak nem akarsz engem is megölni, ahogyan megölted tegnap az egyiptomit?«
044	ACT	007	029	Erre a beszédre azután Mózes elmenekült, és jövevény lett Midján földjén, ahol két fia született.
044	ACT	007	030	Negyven esztendő elteltével az Úr angyala megjelent neki a Sínai hegy pusztájában csipkebokornak tüzes lángjában.
044	ACT	007	031	Mózes pedig mikor meglátta, elcsodálkozott azon, amit látott. Amikor pedig oda ment, hogy megszemlélje, az Úr szava szólt hozzá:
044	ACT	007	032	»Én vagyok a te atyáidnak Istene, Ábrahámnak Istene, Izsáknak Istene, és Jákobnak Istene.« Mózes pedig megrémült, és nem mert odanézni.
044	ACT	007	033	Az Úr pedig ezt mondta neki: »Oldozd le sarudat lábaidról, mert a hely, amelyen állsz, szent föld.
044	ACT	007	034	Megláttam népemnek nyomorúságát, mely Egyiptomban van, és fohászkodásukat meghallgattam, és azért szálltam le, hogy őket megszabadítsam. Most azért jöjj, elküldelek téged Egyiptomba.«
044	ACT	007	035	Ezt a Mózest, akit megtagadtak ezt mondva: Ki tett téged fejedelemmé és bíróvá? – ezt az Isten fejedelmül és szabadítóul küldte el angyala által, aki megjelent neki a csipkebokorban.
044	ACT	007	036	Ez hozta ki őket, csodákat és jeleket téve Egyiptom földjén, és a Vörös tengeren és a pusztában negyven esztendeig.
044	ACT	007	037	Ez az a Mózes, aki Izrael fiainak ezt mondta: »Prófétát támaszt nektek az Úr, a ti Istenetek, testvéreitek közül, mint engem: őt hallgassátok.«
044	ACT	007	038	Ez az, aki ott volt a gyülekezetben, a pusztában a Sínai hegyen vele beszélő angyallal és atyáinkkal, aki az élő igéket vette át, hogy nekünk adja.
044	ACT	007	039	Neki nem akartak engedni atyáink, hanem eltaszították maguktól, és szívükben Egyiptom felé fordultak,
044	ACT	007	040	és ezt mondták Áronnak: »Csinálj nekünk isteneket, akik előttünk járjanak, mert ezzel a Mózessel, aki minket Egyiptom földjéről kihozott, nem tudjuk, mi történt.«
044	ACT	007	041	És borjút csináltak azokban a napokban, és áldozatot vittek a bálványnak, és gyönyörködtek kezeik alkotásában.
044	ACT	007	042	Az Isten pedig elfordult tőlük, és hagyta, hogy az ég seregének szolgáljanak, amint meg van írva a próféták könyvében: »Vajon áldozati állatokat És áldozatokat hoztatok-e nékem negyven esztendeig a pusztában, Izraelnek háza?
044	ACT	007	043	Ellenkezőleg, inkább hordoztátok a Molok sátrát, és a ti isteneteknek, Romfának csillagát, a képeket, melyeket csináltatok, hogy azokat imádjátok: elviszlek azért titeket Babilonon túlra.«
044	ACT	007	044	A Szövetség sátra a mi atyáinknál volt a pusztában, amint parancsolta az, aki azt mondta Mózesnek, hogy azt arra a mintára csinálja, amelyet látott.
044	ACT	007	045	Amelyet atyáink átvéve, be is hoztak Józsuéval, mikor birtokba vették a pogányok földjét, akiket kiűzött az Isten atyáink színe elől, egészen Dávid idejéig.
044	ACT	007	046	Ő kegyelmet talált az Isten előtt, és könyörgött, hogy hajlékot találhasson Jákób Istenének,
044	ACT	007	047	de a házat Salamon építette neki.
044	ACT	007	048	A Magasságos azonban nem kézzel épített templomokban lakik, amint a próféta mondja:
044	ACT	007	049	»A menny nékem a trónom, a föld pedig az én lábaimnak zsámolya. Milyen házat építhettek nékem? – azt mondja az Úr, vagy melyik az én nyugodalmamnak helye?
044	ACT	007	050	Nem az én kezem alkotta-e mindezeket?«
044	ACT	007	051	Kemény nyakú és körülmetéletlen szívű és fülű emberek, ti mindenkor ellenálltok a Szentléleknek, ugyan úgy, mint atyáitok.
044	ACT	007	052	A próféták közül kit nem üldöztek atyáitok? Megölték azokat, akik eleve hirdették annak az Igaznak eljövetelét, akinek most árulóivá és gyilkosaivá lettetek.
044	ACT	007	053	A törvényt angyalok közvetítésével vettétek, de nem tartottátok meg.“
044	ACT	007	054	Amikor pedig ezeket hallották, szívüket elöntötte a düh, és fogaikat vicsorgatták ellene.
044	ACT	007	055	Mivel pedig eltelt Szentlélekkel, föltekintett a mennybe, és látta Isten dicsőségét, és Jézust az Istennek jobbja felől állni,
044	ACT	007	056	és ezt mondta: „Íme, látom az egeket megnyílni, és az Emberfiát az Isten jobbja felől állni.“
044	ACT	007	057	Ekkor hangosan felkiáltottak, füleiket bedugták, és egy akarattal rárohantak,
044	ACT	007	058	kiűzték a városon kívül, és megkövezték. A tanúk pedig felsőruháikat egy Saul nevezetű ifjú lábaihoz rakták le.
044	ACT	007	059	Megkövezték tehát Istvánt, aki így imádkozott: „Uram Jézus, vedd magadhoz az én lelkemet!“
044	ACT	007	060	Térdre esett, és hangosan felkiáltott: „Uram, ne tulajdonítsd nekik ezt a bűnt! És ezt mondva, elaludt.“
044	ACT	008	001	Saul pedig szintén javasolta megölését. Azon a napon nagy üldözés támadt a jeruzsálemi gyülekezet ellen, és mindnyájan szétszéledtek Júdeának és Samáriának tájaira, az apostolokat kivéve.
044	ACT	008	002	Istvánt pedig eltemették kegyes férfiak, és nagyon megsiratták.
044	ACT	008	003	Saul pedig pusztította az anyaszentegyházat: házról-házra járva férfiakat és asszonyokat elhurcolt, és tömlöcbe vetett.
044	ACT	008	004	Ők azonban szétszéledve, ahol csak jártak, hirdették az igét.
044	ACT	008	005	Fülöp lement Samária városába, és prédikálta nekik a Krisztust.
044	ACT	008	006	A sokaság pedig egy szívvel-lélekkel figyelt azokra, amiket Fülöp mondott, hallva és látva a jeleket, amelyeket cselekedett.
044	ACT	008	007	Mert sokakból, akikben tisztátalan lelkek voltak, nagy hangon kiáltva kimentek, sok gutaütött és sánta pedig meggyógyult,
044	ACT	008	008	és nagy öröm lett abban a városban.
044	ACT	008	009	Egy Simon nevű ember pedig már korábban gyakorolta abban a városban az ördögi tudományt, és elámította Samária népét, magát valami nagynak állítva.
044	ACT	008	010	Mindnyájan figyeltek rá, kicsinytől nagyig, és ezt mondták: „Ez az Istennek a nagy ereje!“
044	ACT	008	011	Azért figyeltek fel rá, mert hosszú időn át az ördögi mesterkedésekkel elámította őket.
044	ACT	008	012	De miután hittek Fülöpnek, aki az Isten országára és a Jézus Krisztus nevére vonatkozó örvendetes dolgokat hirdette, megkeresztelkedtek, férfiak és asszonyok is.
044	ACT	008	013	Simon maga is hitt, és megkeresztelkedve Fülöppel tartott, és látva, hogy jelek és nagy csodák történnek, elálmélkodott.
044	ACT	008	014	Amikor pedig meghallották a jeruzsálemi apostolok, hogy Samária elfogadta az Isten igéjét, elküldték hozzájuk Pétert és Jánost.
044	ACT	008	015	Ők amikor lementek, könyörögtek értük, hogy vegyenek Szentlelket,
044	ACT	008	016	mert még senkire közülük nem szállt rá, csak meg voltak keresztelve az Úr Jézus nevére.
044	ACT	008	017	Akkor kezeiket reájuk tették, és Szentlelket vettek.
044	ACT	008	018	Amikor pedig látta Simon, hogy az apostolok kézrátétele által adatik a Szentlélek, pénzt kínált nekik,
044	ACT	008	019	és ezt mondta: „Adjátok nekem is ezt a hatalmat, hogy akire ráteszem kezeimet, az vegye a Szentlelket.“
044	ACT	008	020	De Péter ezt mondta neki: „A pénzed veled együtt vesszen el, mivel azt gondoltad, hogy az Istennek ajándéka pénzen megvehető.
044	ACT	008	021	Nincs neked részed, sem örökséged ebben a dologban, mert a szíved nem igaz az Isten előtt.
044	ACT	008	022	Térj meg azért ebből a gonoszságodból, és kérjed az Istent, talán megbocsátja neked szívednek gondolatát.
044	ACT	008	023	Mert látom, hogy keserű méregben és álnokság fogságában vagy.“
044	ACT	008	024	Simon pedig így felelt: „Könyörögjetek érettem az Úrhoz, hogy semmi azokból, amiket mondtatok, rám ne jöjjön.“
044	ACT	008	025	Ők pedig, miután bizonyságot tettek, és hirdették az Úrnak igéjét, visszatértek Jeruzsálembe, és sok samáriai faluban prédikálták az evangéliumot.
044	ACT	008	026	Az Úr angyala pedig így szólt Fülöphöz: „Kelj fel, és menj el dél felé, arra a járatlan útra, amely Jeruzsálemből Gázába megy alá.“
044	ACT	008	027	És elment. És íme, egy szerecsen férfi, Kandakénak, a szerecsenek királyasszonyának hatalmas komornyikja, aki az egész kincstárának felügyelője volt, és feljött imádkozni Jeruzsálembe;
044	ACT	008	028	visszatérőben a szekerén ült, és olvasta Ézsaiás prófétát.
044	ACT	008	029	A Lélek pedig ezt mondta Fülöpnek: „Menj oda, és csatlakozzál ehhez a szekérhez!“
044	ACT	008	030	Amikor Fülöp odafutott, hallotta, amint Ézsaiás prófétát olvassa, és megkérdezte tőle: „Vajon érted-e, amit olvasol?“
044	ACT	008	031	Ő pedig így felelt: „Hogyan érthetném, hacsak valaki meg nem magyarázza nekem?“És kérte Fülöpöt, hogy szálljon fel, és üljön mellé.
044	ACT	008	032	Az Írás helye pedig, melyet olvasott, ez volt: Mint juhot vitték mészárszékre, és mint a bárány néma a nyírója előtt, úgy nem nyitotta meg a száját.
044	ACT	008	033	A megaláztatásában az ítélet elvétetett róla, az ő nemzetségét pedig kicsoda sorolja fel? Mert elvétetik a földről az ő élete.
044	ACT	008	034	A komornyik pedig ezt mondta Fülöpnek: „Kérlek téged, kiről mondja ezt a próféta? Magáról-e, vagy más valakiről?“
044	ACT	008	035	Fülöp pedig megnyitotta száját, és kiindulva ebből az Írásból, hirdette neki Jézust.
044	ACT	008	036	Amikor pedig az úton mentek, egy vízhez jutottak, és ezt mondta a komornyik: „Íme, itt a víz! Mi akadálya van, hogy megkeresztelkedjem?“
044	ACT	008	037	Fülöp pedig ezt mondta: „Ha teljes szívből hiszel, akkor lehet.“Ő pedig így felelt: „Hiszem, hogy Jézus Krisztus az Isten Fia.“
044	ACT	008	038	És megállította a szekeret, és leszálltak mindketten a vízbe, Fülöp és a komornyik, és megkeresztelte őt.
044	ACT	008	039	Amikor pedig a vízből feljöttek, az Úrnak Lelke elragadta Fülöpöt, és többé nem látta őt a komornyik, de örömmel ment tovább az útján.
044	ACT	008	040	Fülöp pedig Azótoszba találta magát, és szertejárva hirdette az evangéliumot minden városnak, amíg Cézáreába nem jutott.
044	ACT	009	001	Saul pedig még fenyegetéstől és öldökléstől lihegve az Úrnak tanítványai ellen, elment a főpaphoz,
044	ACT	009	002	leveleket kért tőle Damaszkuszba a zsinagógákhoz, hogy ha talál olyanokat, akik ennek az útnak követői, akár férfiakat, akár asszonyokat, elfogva Jeruzsálembe vigye őket.
044	ACT	009	003	És amint ment, és közeledett Damaszkuszhoz, nagy hirtelenséggel fény sugározta őt körül a mennyből,
044	ACT	009	004	leesett a földre, szózatot hallott, mely ezt mondta neki: „Saul, Saul, miért üldözöl engem?“
044	ACT	009	005	Ő pedig megkérdezte: „Kicsoda vagy, Uram?“Az Úr pedig ezt mondta: „Én vagyok Jézus, akit te üldözöl. Nehéz neked az ösztöke ellen rugódoznod.“
044	ACT	009	006	Erre remegve és ámulva kérdezte: „Uram, mit akarsz, hogy cselekedjem?“Az Úr pedig ezt mondta neki: „Kelj fel, és menj be a városba, és majd megmondják neked, mit kell cselekedned.“
044	ACT	009	007	A vele utazó férfiak pedig némán álltak, hallották ugyan a hangot, de senkit sem láttak.
044	ACT	009	008	Saul pedig felkelt a földről, de mikor kinyitotta szemeit, senkit sem látott, ezért kézen fogva vezették be őt Damaszkuszba.
044	ACT	009	009	Három napig nem látott, nem evett és nem ivott.
044	ACT	009	010	Volt pedig egy tanítvány Damaszkuszban, név szerint Anániás. Látomásban ezt mondta neki az Úr: „Anániás!“Ő pedig ezt mondta: „Ímhol vagyok Uram!“
044	ACT	009	011	Az Úr pedig ezt mondta neki: „Kelj fel, menj el az úgynevezett Egyenes utcába, és keress föl a Júdás házában egy Saul nevű tarzuszi embert, mert imádkozik.“
044	ACT	009	012	És látta Saul látomásban, hogy egy Anániás nevű férfiú bemegy hozzá, és kezét reá teszi, hogy lásson.
044	ACT	009	013	Anániás pedig így felelt: „Uram, sok embertől hallottam e férfiú felől, milyen sok bosszúsággal illette szentjeidet Jeruzsálemben,
044	ACT	009	014	és itt is hatalma van a főpapoktól, hogy mindazokat megkötözze, akik a te nevedet segítségül hívják.“
044	ACT	009	015	Az Úr pedig ezt mondta neki: „Eredj el, mert ő nekem választott eszközöm, hogy hordozza az én nevemet a pogányok, királyok és Izrael fiai előtt.
044	ACT	009	016	Mert én megmutatom neki, mennyit kell az én nevemért szenvednie.“
044	ACT	009	017	Elment tehát Anániás, bement a házba, és kezeit reá tette, és ezt mondta: „Saul atyámfia, az Úr küldött engem, Jézus, aki megjelent neked az úton, amelyen jöttél, hogy szemeid megnyíljanak, és megteljél Szentlélekkel.“
044	ACT	009	018	És azonnal mintha pikkelyek estek volna le szemeiről, mindjárt visszanyerte látását; és felkelt és megkeresztelkedett,
044	ACT	009	019	majd miután evett, megerősödött. Saul pedig néhány napig együtt volt a damaszkuszi tanítványokkal,
044	ACT	009	020	és azonnal prédikálni kezdte a zsinagógákban a Krisztust, hogy ő az Isten Fia.
044	ACT	009	021	Mindnyájan elálmélkodtak, akik hallották és ezt mondták: „Nem ő az, aki pusztította Jeruzsálemben azokat, akik ezt a nevet hívják segítségül, és ide is azért jött, hogy őket elfogja, és a főpapokhoz vigye őket?“
044	ACT	009	022	Saul pedig annál inkább bátrabb lett, és zavarba hozta a Damaszkuszban lakó zsidókat, bebizonyítva nekik, hogy Jézus a Krisztus.
044	ACT	009	023	Több nap elteltével azonban a zsidók tanácsot tartottak, hogy megöljék őt.
044	ACT	009	024	Saulnak azonban tudomására jutott leselkedésük. Még a kapukat is őrizték nappal és éjjel, hogy megöljék őt.
044	ACT	009	025	A tanítványok pedig őt éjjel a kőfalon lebocsátották, leeresztve egy kosárban.
044	ACT	009	026	Mikor pedig Saul Jeruzsálembe ment, próbált a tanítványokhoz csatlakozni, de mindnyájan féltek tőle, mert nem hitték, hogy tanítvány.
044	ACT	009	027	Barnabás azonban maga mellé vette őt, elvitte az apostolokhoz, és elbeszélte nekik, amint látta az úton az Urat, és hogy beszélt vele, és mint tanított Damaszkuszban nagy bátorsággal a Jézus nevében.
044	ACT	009	028	Ki és bejáratos lett köztük Jeruzsálemben, és nagy bátorsággal tanított az Úr Jézusnak nevében,
044	ACT	009	029	beszélt, sőt vitatkozott a görög zsidókkal, azok pedig igyekeztek megölni őt.
044	ACT	009	030	Amikor ezt azonban megtudták az atyafiak, levitték őt Cézáreába, és elküldték Tarzuszba.
044	ACT	009	031	Az egyháznak tehát egész Júdeában, Galileában és Samáriában békessége volt, épültek és sokasodtak az Úrnak félelmében, és a Szentlélek vigasztalásában jártak.
044	ACT	009	032	Történt pedig, hogy Péter, amikor mindnyájukat körbejárta, lement a Liddában lakó szentekhez is.
044	ACT	009	033	Talált ott egy Éneász nevű embert, aki nyolc esztendeje ágyban feküdt, gutaütött volt.
044	ACT	009	034	És mondta néki Péter: „Éneász, gyógyítson meg téged a Jézus Krisztus: kelj föl, magad vesd be az ágyadat!“És azonnal felkelt.
044	ACT	009	035	És látták őt mindnyájan, akik Liddában és Sáronban laktak, és megtértek az Úrhoz.
044	ACT	009	036	Joppéban pedig volt egy nőtanítvány, név szerint Tábita, amely megmagyarázva Dorkász, azaz zerge: gazdag volt jó cselekedetekben és alamizsnákban, melyeket osztogatott.
044	ACT	009	037	Történt pedig azokban a napokban, hogy megbetegedett, és meghalt. Miután megmosták, kiterítették a felső házban.
044	ACT	009	038	Mivel pedig Lidda Joppéhoz közel volt, a tanítványok meghallották, hogy Péter ott van, két férfiút küldtek hozzá, s kérték, hogy késedelem nélkül menjen át hozzájuk.
044	ACT	009	039	Péter felkelt, és elment azokkal. Mihelyt oda ért, felvezették a felső házba, az özvegyasszonyok mind elébe álltak, sírtak és mutogatták a ruhákat és öltözeteket, amelyeket Dorkász csinált, míg velük együtt volt.
044	ACT	009	040	Péter pedig mindenkit kiküldött, térdre esve imádkozott; azután a holttesthez fordulva mondta: „Tábita, kelj fel!“Ő pedig felnyitotta szemeit, és meglátva Pétert, felült.
044	ACT	009	041	Ő kezét nyújtva neki felemelte őt; majd beszólította a szenteket és az özvegyasszonyokat, eléjük állította őt elevenen.
044	ACT	009	042	És megtudták egész Joppéban, és sokan hittek az Úrban.
044	ACT	009	043	Ő pedig több napig Joppéban maradt egy Simon nevű tímárnál.
044	ACT	010	001	Volt pedig Cézáreában egy Kornéliusz nevű férfi, százados, az úgynevezett itáliai seregből.
044	ACT	010	002	Jámbor és istenfélő volt egész házanépével együtt, sok alamizsnát osztogatott a népnek, és szüntelen könyörgött Istenhez.
044	ACT	010	003	Látomásban világosan látta, a napnak kilencedik órája körül, hogy az Istennek angyala bement hozzá, és ezt mondta néki: „Kornéliusz!“
044	ACT	010	004	Ő pedig szemeit reá függesztette, és megrémülve mondta: „Mi az, Uram?“Ő pedig ezt mondta neki: „Könyörgéseid és alamizsnáid felmentek Isten elé, és ő emlékszik rájuk.
044	ACT	010	005	Most azért küldj Joppéba embereket, és hivasd magadhoz Simont, akit Péternek neveznek.
044	ACT	010	006	Ő egy Simon nevű tímárnál van megszállva, akinek háza a tenger mellett van. Ő megmondja neked, mit kell cselekedned.“
044	ACT	010	007	Amint pedig elment az angyal, aki Kornéliusszal beszélt, szólított a szolgái közül kettőt, és egy kegyes vitézt azok közül, akik rendelkezésére álltak.
044	ACT	010	008	Elmondott nekik mindent, és elküldte őket Joppéba.
044	ACT	010	009	Másnap pedig, miközben ők az úton mentek, és a városhoz közeledtek, felment Péter a háznak felső részére imádkozni hat óra tájban.
044	ACT	010	010	Azonban megéhezett, és enni akart. Amíg pedig azok ételt készítettek, elragadtatás szállt reá,
044	ACT	010	011	és látta, hogy az ég megnyílt, és leszállt hozzá valami edény, mint egy nagy lepedő, négy sarkánál fogva felkötve és leeresztve a földre.
044	ACT	010	012	Mindenféle földi négylábú állat volt benne, vadak, csúszómászó állatok és égi madarak.
044	ACT	010	013	És szózat szólt hozzá: „Kelj fel Péter, öld és egyél!“
044	ACT	010	014	Péter pedig ezt mondta: „Semmiképpen sem, Uram, mert sohasem ettem semmi közönségest, vagy tisztátalant.“
044	ACT	010	015	Ismét szózat szólt hozzá, másodszor is: „Amiket az Isten megtisztított, te ne mondd tisztátalanoknak.“
044	ACT	010	016	Ez pedig három ízben történt, és ismét felvitetett az edény az égbe.
044	ACT	010	017	Amint pedig Péter magában tűnődött, hogy mi lehet az a látomás, amelyet látott, íme, azok a férfiak, akiket Kornéliusz küldött, kérdezősködtek Simon háza után, odaérkeztek a kapuhoz,
044	ACT	010	018	bekiáltottak, és megkérdezték, vajon Simon, akit Péternek neveznek, ott van-e szálláson?
044	ACT	010	019	És amíg Péter a látomás felől gondolkodott, ezt mondta neki a Lélek: „Íme három férfiú keres téged:
044	ACT	010	020	nosza kelj fel, eredj le, és minden kételkedés nélkül menj el velük, mert én küldtem őket.“
044	ACT	010	021	Lement tehát Péter a férfiakhoz, akiket Kornéliusz küldött hozzá, és ezt mondta: „Íme, én vagyok, akit kerestek. Mi az, amiért jöttetek?“
044	ACT	010	022	Ők pedig ezt mondták: „Kornéliusz századost, aki igaz és istenfélő férfiú, aki mellett a zsidók egész népe jó bizonyságot tesz, szent angyal megintette, hogy hívasson téged házához, és halljon tőled bizonyos dolgokról.“
044	ACT	010	023	Erre behívta őket, és szállására fogadta. Másnap pedig elment Péter velük, és a joppébeli testvérek közül is néhányan elmentek vele együtt.
044	ACT	010	024	Másnap eljutottak Cézáreába. Kornéliusz pedig várta őket, összegyűjtötte rokonait és jó barátait.
044	ACT	010	025	Amint Péter bement, Kornéliusz elébe ment, lábaihoz borult, és imádni akarta.
044	ACT	010	026	Péter azonban felemelte, s ezt mondta: „Kelj fel, én magam is ember vagyok!“
044	ACT	010	027	És beszélgetve, bement vele, és sokakat talált ott összegyűlve.
044	ACT	010	028	És ezt mondta nekik: „Ti tudjátok, hogy tilos zsidó embernek más nemzetbelivel barátkozni, vagy hozzámenni. De nékem az Isten megmutatta, hogy senkit se mondjak közönséges, vagy tisztátalan embernek.
044	ACT	010	029	Ezért ellenkezés nélkül el is jöttem, miután meghívtak. Azt kérdezem tehát, mi okból hivattatok engem?“
044	ACT	010	030	Kornéliusz ekkor ezt mondta: „Négy napja ebben az órában, kilenc órakor böjtöltem, és imádkoztam a házamban, és íme, egy férfiú állt meg előttem fényes ruhában,
044	ACT	010	031	és ezt mondta: Kornéliusz, a te imádságod meghallgatásra talált, és a te alamizsnáidra emlékezett az Isten.
044	ACT	010	032	Küldj el azért Joppéba, és hívasd magadhoz Simont, akit Péternek neveznek. Ő Simon tímár házában van szálláson a tenger mellett, s miután eljön, szólni fog neked.
044	ACT	010	033	Ezért azonnal elküldtem hozzád, és te jól tetted, hogy eljöttél. Most azért mi mindnyájan az Isten előtt állunk, hogy meghallgassuk mindazokat, amiket Isten neked parancsolt.“
044	ACT	010	034	Péter pedig megnyitotta száját, és ezt mondta: „Bizony látom, hogy nem személyválogató az Isten,
044	ACT	010	035	hanem minden nemzetben kedves előtte, aki őt féli, és igazságot cselekszik.
044	ACT	010	036	Ezt az igét, küldte Izrael fiainak, békességet hirdetve a Jézus Krisztus által. Ő a mindenség Ura!
044	ACT	010	037	Ti ismeritek azt a dolgot, mely az egész Júdeában történt, Galileától kezdve, azután a keresztség után, melyet János prédikált,
044	ACT	010	038	a Názáreti Jézust, hogyan kente fel őt az Isten Szentlélekkel és hatalommal, aki szertejárt jót téve, és meggyógyítva mindenkit, akik az ördög hatalma alatt voltak, mert az Isten volt ő vele.
044	ACT	010	039	És mi vagyunk bizonyságai mindazoknak, amiket mind a zsidók tartományában, mind Jeruzsálemben cselekedett. Őt azonban megölték, keresztfára feszítve,
044	ACT	010	040	de az Isten feltámasztotta harmadnapon, és megadta neki, hogy nyilvánosan megjelenjen;
044	ACT	010	041	de nem az egész népnek, hanem az Istentől eleve választott tanúknak: nekünk, akik együtt ettünk, és együtt ittunk vele, miután feltámadott halottaiból.
044	ACT	010	042	És megparancsolta nekünk, hogy hirdessük a népnek, és tegyünk bizonyságot, hogy ő az Istentől rendelt bírája élőknek és holtaknak.
044	ACT	010	043	Róla tesznek bizonyságot a próféták mind, hogy az ő neve által bűneinek bocsánatát veszi mindenki, aki hisz ő benne.“
044	ACT	010	044	Mikor még ezeket az igéket mondta Péter, leszállt a Szentlélek mindazokra, akik hallgatták e beszédet.
044	ACT	010	045	Elálmélkodtak a zsidóságból való hívek, mindazok, akik Péterrel együtt mentek, hogy a pogányokra is kitöltetett a Szentlélek ajándéka.
044	ACT	010	046	Mert hallották, hogy ők nyelveken szólnak, és magasztalják az Istent. Akkor ezt mondta Péter:
044	ACT	010	047	„Vajon megtagadhatja-e valaki a vizet ezektől, hogy megkeresztelkedjenek, akik ugyanúgy vették a Szentlelket, mint mi is?“
044	ACT	010	048	És megparancsolta, hogy keresztelkedjenek meg az Úrnak nevében. Akkor kérték őt, hogy maradjon náluk néhány napig.
044	ACT	011	001	Meghallották azonban az apostolok és a Júdeában élő atyafiak, hogy a pogányok is elfogadták az Istennek beszédét.
044	ACT	011	002	Amikor azért felment Péter Jeruzsálembe, vitatkoztak vele a zsidóságból valók, ezt mondva:
044	ACT	011	003	„Körülmetéletlen emberekhez mentél be, és együtt ettél velük.“
044	ACT	011	004	Péter ekkor elkezdte megmagyarázni nekik:
044	ACT	011	005	„Én Joppé városában imádkoztam, és elragadtatásban egy látomást láttam, valami leszálló edényt, mint egy nagy lepedőt, négy sarkánál fogva leeresztve az égből, és egészen énhozzám szállt.
044	ACT	011	006	Szememet rávetve megnéztem, és láttam a földi négylábú állatokat, a vadakat, a csúszómászókat és az égi madarakat.
044	ACT	011	007	Hangot is hallottam, amely ezt mondta nekem: Kelj fel Péter, öld és egyél!
044	ACT	011	008	Azonban én ezt mondtam: Semmiképpen sem, Uram, mert soha semmi közönséges vagy tisztátalan nem ment be az én számba.
044	ACT	011	009	A szózat pedig másodszor is felelt nekem az égből: Amiket az Isten megtisztított, te ne mondd tisztátalanoknak.
044	ACT	011	010	Ez pedig három ízben történt, és ismét felemelkedett az egész az égbe.
044	ACT	011	011	És íme, azonnal három férfiú érkezett a házhoz, amelyben voltam, akiket Cézáreából küldtek énhozzám.
044	ACT	011	012	A Lélek pedig azt mondta nekem, hogy menjek el velük minden kételkedés nélkül. Eljött azonban velem ez a hat atyafi is, és bementünk annak az embernek a házába.
044	ACT	011	013	És ő elbeszélte nekünk, hogyan látta, amint az angyal megállt az ő házában, és ezt mondta neki: Küldj embereket Joppéba, és hívasd magadhoz Simont, akit Péternek neveznek.
044	ACT	011	014	Ő olyan igéket fog hirdetni neked, melyek által megtartatsz mind te, és mind az egész házad népe.
044	ACT	011	015	Mikor pedig elkezdtem beszélni, leszállt a Szentlélek rájuk, miképpen reánk is kezdetben.
044	ACT	011	016	Eszembe jutott akkor az Úrnak mondása, amint mondta: János ugyan vízzel keresztelt, ti azonban Szentlélekkel fogtok megkereszteltetni.
044	ACT	011	017	Ha tehát az Isten hasonló ajándékát adta nekik is, mint nekünk is, akik hittünk az Úr Jézus Krisztusban, kicsoda voltam én, hogy az Istent eltilthattam volna?“
044	ACT	011	018	Mindezek hallatára aztán megnyugodtak, és dicsőítették az Istent ezt mondva: „Eszerint hát a pogányoknak is adott az Isten megtérést az életre!“
044	ACT	011	019	Azok tehát, akik szétszóródtak az üldözés miatt, amely István miatt támadott, eljutottak Föníciáig, Ciprusig és Antiókhiáig, senkinek nem prédikálták az igét, hanem csak a zsidóknak.
044	ACT	011	020	Volt azonban közöttük néhány ciprusi és cirénei férfi, akik amikor Antiókhiába bementek, szóltak a görögöknek, hirdetve az Úr Jézust.
044	ACT	011	021	És az Úr keze volt velük, úgyhogy nagy sokaság tért meg az Úrhoz, s hívőkké lettek.
044	ACT	011	022	Eljutott ennek a híre a jeruzsálemi gyülekezet fülébe, ezért kiküldték Barnabást, hogy menjen el egészen Antiókhiáig.
044	ACT	011	023	Amikor oda jutott, és látta az Isten kegyelmét, örvendezett, és arra intette mindnyájukat, hogy állhatatos szívvel maradjanak meg az Úrban.
044	ACT	011	024	Mert jámbor, Szentlélekkel és hittel teljes férfiú volt ő. És nagy sokaság csatlakozott az Úrhoz.
044	ACT	011	025	Elment azután Barnabás Tarzuszba, hogy felkeresse Sault, és amikor rátalált elvitte őt Antiókhiába.
044	ACT	011	026	Így történt, hogy egy egész esztendeig forgolódtak a gyülekezetben, és tanítottak nagy sokaságot. A tanítványokat először Antiókhiában nevezték keresztyéneknek.
044	ACT	011	027	Ez időtájt pedig próféták mentek Jeruzsálemből Antiókhiába.
044	ACT	011	028	Felkelt pedig egy közülük, név szerint Agabosz, megjelentette a Lélek által, hogy az egész földkerekségen nagy éhínség lesz; amely be is következett Klaudiusz császár idejében.
044	ACT	011	029	A tanítványok pedig elhatározták, hogy aszerint, amint kinek-kinek közülük módjában áll, küldenek valami segítséget a Júdeában lakó testvéreknek.
044	ACT	011	030	Ezt meg is tették, és Barnabással és Saullal elküldték a vénekhez.
044	ACT	012	001	Abban az időben pedig Heródes király kegyetlenkedni kezdett némelyekkel, a gyülekezetből valók közül.
044	ACT	012	002	Fegyverrel ölette meg Jakabot, Jánosnak testvérét.
044	ACT	012	003	Amikor látta, hogy ez tetszik a zsidóknak, elhatározta magában, hogy elfogatja Pétert is. (Akkor pedig a kovásztalan kenyerek napjai voltak.)
044	ACT	012	004	El is fogatta, tömlöcbe vettette, átadta négy négyes katonai szakasznak, hogy őrizzék, mert húsvét után akarta a nép elé vezettetni.
044	ACT	012	005	Pétert tehát a börtönben őrizték, a gyülekezet pedig szüntelen könyörgött az Istennek ő érte.
044	ACT	012	006	Amikor pedig Heródes elő akarta vezettetni, azon az éjszakán Péter két vitéz között aludt, megkötözve két lánccal, és őrök őrizték az ajtó előtt a tömlöcöt.
044	ACT	012	007	És íme, az Úrnak angyala eljött, és világosság fénylett a tömlöcben: meglökte Péter oldalát, felkeltette őt, és ezt mondta: „Kelj föl hamar!“És leestek a láncok a kezeiről.
044	ACT	012	008	Ezt mondta neki az angyal: „Övezd fel magadat, és kösd fel saruidat.“És úgy cselekedett. Azután pedig ezt mondta neki: „Vedd fel felsőruhádat, és kövess engem!“
044	ACT	012	009	Ekkor kiment, és követte őt, de nem tudta, hogy valóság-e az, ami történik az angyallal, hanem azt hitte, hogy látomása van.
044	ACT	012	010	Amikor pedig átmentek az első őrsön és a másodikon, a vaskapuhoz jutottak, amely a városba visz, az magától megnyílt előttük. Kimentek rajta, és egy utcán előrementek, és az angyal hirtelen eltávozott tőle.
044	ACT	012	011	Péter pedig magához térve ezt mondta: „Most tudom igazán, hogy az Úr elküldte az ő angyalát, és megszabadított engem Heródes kezéből, és attól, amit az egész zsidó népnek várt.“
044	ACT	012	012	Miután ezt megértette, elment Máriának, János, más néven Márk anyjának házához, ahol sokan voltak összegyűlve, és imádkoztak.
044	ACT	012	013	Mikor Péter zörgetett a tornác ajtaján, egy Rodé nevű szolgálóleány ment oda, hogy hallgatózzék.
044	ACT	012	014	Megismerte Péter hangját, és örömében nem nyitotta ki a kaput, hanem befutott, és hírül adta, hogy Péter áll a kapu előtt.
044	ACT	012	015	Azok pedig azt mondták neki: „Elment az eszed.“Ő azonban erősítgette, hogy úgy van. Azok pedig azt mondták: „Az ő angyala az.“
044	ACT	012	016	Péter pedig szüntelen zörgetett. Amikor aztán kinyitották, meglátták őt, és elálmélkodtak.
044	ACT	012	017	Miután pedig kezével intett nekik, hogy hallgassanak, elbeszélte nekik, hogyan hozta ki őt az Úr a tömlöcből. És ezt mondta: „Adjátok tudtára ezeket Jakabnak és az atyafiaknak.“És kiment, és elment egy más helyre.
044	ACT	012	018	Amikor megvirradt, nem csekély háborúság támadt a vitézek között, hogy mi történt Péterrel.
044	ACT	012	019	Heródes pedig mikor előhívatta őt, és nem találta, kivallatta az őröket, és megparancsolta, hogy végezzék ki őket. Azután lement Júdeából Cézáreába, és ott időzött.
044	ACT	012	020	Heródes pedig ellenséges indulattal volt a tírusziak és szidóniak iránt. De azok egy akarattal eljöttek hozzá, és Blásztuszt, a király kamarását megnyerték, és békességet kértek, mivel az ő tartományukat a királyéból élelmezték.
044	ACT	012	021	Egy kitűzött napon pedig Heródes királyi ruhájába felöltözött, és székében ülve nyilvánosan szólt hozzájuk.
044	ACT	012	022	A nép pedig felkiáltott: „Isten szava ez és nem emberé.“
044	ACT	012	023	És azonnal megverte őt az Úrnak angyala, azért, hogy nem az Istennek adta a dicsőséget. Férgek emésztették meg, és meghalt.
044	ACT	012	024	Az Istennek igéje pedig növekedett és terjedt.
044	ACT	012	025	Barnabás és Saul pedig betöltve szolgálatukat visszatértek Jeruzsálemből, maguk mellé vették Jánost is, akinek másik neve Márk volt.
044	ACT	013	001	Antiókhiában az ott levő gyülekezetben volt néhány próféta és tanító: Barnabás és Simeon, akit Nigernek hívtak, és a cirénei Lucius és Manaén, akit Heródessel, a negyedes fejedelemmel együtt neveltek, és Saul.
044	ACT	013	002	Amikor pedig ők szolgáltak az Úrnak és böjtöltek, ezt mondta a Szentlélek: „Válasszátok ki nekem Barnabást és Sault arra a munkára, amelyre őket elhívtam.“
044	ACT	013	003	Akkor, miután böjtöltek és imádkoztak, kezeiket rájuk tették, és elbocsátották őket.
044	ACT	013	004	Ők pedig, miután elküldte őket a Szentlélek, lementek Szeleukiába, és onnan eleveztek Ciprusba.
044	ACT	013	005	Mikor Szalamiszba jutottak, hirdették az Isten igéjét a zsidók zsinagógáiban. János is velük volt, mint segítőtárs.
044	ACT	013	006	Miután bejárták a szigetet egészen Páfoszig, találkoztak egy ördöngös hamispróféta zsidóval, akinek neve Barjézus volt,
044	ACT	013	007	aki együtt volt Szergiusz Paulusz tiszttartóval, ezzel az okos emberrel. Magához hívatta Barnabást és Sault, és hallani akarta az Isten igéjét.
044	ACT	013	008	Elimás, az ördöngös (mert az ő neve ugyanis ezt jelenti) azonban ellenkezett velük, igyekezve a tiszttartót elfordítani a hittől.
044	ACT	013	009	De Saul, aki Pál is, megtelve Szentlélekkel, szemeit reá vetette,
044	ACT	013	010	és ezt mondta: „Ó minden álnoksággal és minden gonoszsággal teljes ördögfajzat, minden igazságnak ellensége, nem szűnsz meg az Úrnak igaz útjait elferdíteni?
044	ACT	013	011	Most azért íme, az Úrnak keze van rajtad, és vak leszel, és nem látod a napot egy ideig!“És azonnal homály és sötétség szállt reá, és botorkálva keresett vezetőket magának.
044	ACT	013	012	A tiszttartó, amikor látta, hogy mi történt, elálmélkodott az Úrnak tudományán, és hitt.
044	ACT	013	013	Pál és kísérői elhajóztak Páfoszból, Pergébe, és Pamfiliának városába mentek. János azonban elvált tőlük, és visszatért Jeruzsálembe.
044	ACT	013	014	Ők Pergéből tovább mentek, és eljutottak Antiókhiába, Pizidiának városába, és bementek szombatnapon a zsinagógába és leültek.
044	ACT	013	015	A törvény és a próféták felolvasása után a zsinagóga elöljárói odaküldtek hozzájuk, és ezt mondták: „Atyánkfiai, férfiak, ha van valami intő beszédetek a néphez, szóljatok.“
044	ACT	013	016	Pál akkor felkelt, kezével intett, és ezt mondta: „Izrael férfiai és ti, akik félitek az Istent, halljátok meg!
044	ACT	013	017	Ennek a népnek, Izraelnek Istene kiválasztotta a mi atyáinkat, és e népet fölemelte, amikor Egyiptom földjén jövevények voltak, és onnan kihozta őket hatalmas karja által.
044	ACT	013	018	Azután közel negyven esztendeig tűrte az ő erkölcsüket a pusztában.
044	ACT	013	019	És miután eltörölt hét népet a Kánaán földjén, azoknak földjét sorsvetéssel elosztotta közöttük.
044	ACT	013	020	Azután mintegy négyszázötven esztendeig adott bírákat egészen Sámuel prófétáig.
044	ACT	013	021	Azután pedig királyt kértek maguknak, és az Isten Sault adta nekik, a Kis fiát, a Benjámin nemzetségéből való férfiút negyven esztendeig.
044	ACT	013	022	És amikor őt elvetette, Dávidot emelte nekik királyul; akiről bizonyságot is tett, és ezt mondta: »Szívem szerint való férfiút találtam, Dávidot, Isai fiát, aki minden akaratomat véghez viszi.«
044	ACT	013	023	Az ő utódából támasztott Isten, ígérete szerint, Izraelnek szabadítót, Jézust,
044	ACT	013	024	miután János az ő eljövetele előtt a megtérésnek keresztségét prédikálta Izrael egész népének.
044	ACT	013	025	Amikor pedig be akarta fejezni János az ő tisztét, ezt mondta: Akinek ti gondoltok engem, nem az vagyok, hanem íme, utánam jön, akinek nem vagyok méltó megoldani lábainak saruját sem.
044	ACT	013	026	Atyámfiai, férfiak, Ábrahám nemzetének fiai, és akik köztetek félik az Istent, az üdvösségnek ez az igéje nektek küldetett.
044	ACT	013	027	De akik Jeruzsálemben laknak, és azoknak vezetői, nem ismerték fel őt, és a prófétáknak szavait, melyeket minden szombaton felolvasnak, ítéletükkel betöltötték.
044	ACT	013	028	És bár semmi halálra való okot nem találtak, kérték Pilátustól, hogy ölesse meg.
044	ACT	013	029	Amikor mindazokat elvégezték, ami róla meg van írva, a fáról levéve sírba helyezték.
044	ACT	013	030	De az Isten feltámasztotta őt halottaiból,
044	ACT	013	031	és megjelent több napon át azoknak, akik együtt jöttek fel vele Galileából Jeruzsálembe, akik az ő tanúi a nép előtt.
044	ACT	013	032	Mi is hirdetjük nektek az atyáknak tett ígéretet, hogy azt az Isten betöltötte nekünk, az ő fiainak feltámasztotta Jézust.
044	ACT	013	033	Amint a második zsoltárban is meg van írva: »Fiam vagy te, ma nemzettelek téged.«
044	ACT	013	034	Azt pedig, hogy feltámasztotta őt halottaiból, úgy hogy nem is fog többé az enyészetbe visszatérni, így mondta: »Nektek váltom be a Dávidnak szóló biztos, szent ígéreteket.«
044	ACT	013	035	Azért mondja másutt is: »Nem engeded, hogy a te Szentedet rothadás érje.«
044	ACT	013	036	Mert Dávid, miután a saját idejében szolgált az Isten akaratának, meghalt, és eltemették az ő atyái mellé, és utolérte a rothadás.
044	ACT	013	037	De akit Isten feltámasztott, azt nem érte rothadás.
044	ACT	013	038	Tudjátok meg hát, atyámfiai, férfiak, hogy őáltala hirdetjük nektek a bűnök bocsánatát,
044	ACT	013	039	és mindazokból, amikből a Mózes törvénye által nem nyerhettek megigazulást, őáltala mindenki megigazul, aki hisz.
044	ACT	013	040	Vigyázzatok tehát, hogy rajtatok ne teljesedjen be, amit a próféták megmondtak:
044	ACT	013	041	»Lássátok meg, ti megvetők, és csodálkozzatok, és semmisüljetek meg, mert én olyan dolgot cselekszem napjaitokban, olyan dolgot, amelyet nem hinnétek, ha valaki elmondaná nektek.«“
044	ACT	013	042	Amikor pedig mentek ki a zsinagógából, kérték a pogányok, hogy a következő szombaton is prédikálják nekik ezeket a beszédeket.
044	ACT	013	043	Amikor pedig szétoszlott a gyülekezet, sokan a zsidók közül, és az istenfélő prozeliták közül követték Pált és Barnabást, akik beszéltek velük, és biztatták őket, hogy maradjanak meg az Isten kegyelmében.
044	ACT	013	044	A következő szombaton aztán majdnem az egész város összegyűlt az Isten igéjének hallgatására.
044	ACT	013	045	Amikor pedig látták a zsidók a sokaságot, elteltek irigységgel, és ellenkezve és káromlást szólva ellene mondtak azoknak, amiket Pál mondott.
044	ACT	013	046	Akkor Pál és Barnabás nagy bátorsággal ezt mondták: „Először nektek kellett hirdetnünk az Isten igéjét, de mivel ti megvetitek azt, és nem tartjátok méltóknak magatokat az örök életre, íme, a pogányokhoz fordulunk.
044	ACT	013	047	Mert így parancsolta nekünk az Úr: »Pogányok világosságául rendeltelek téged, hogy üdvösségükre légy a földnek széléig.«“
044	ACT	013	048	A pogányok pedig mikor ezeket hallották, örvendeztek és magasztalták az Úr igéjét, és mindazok, akik örök életre választattak, hittek.
044	ACT	013	049	Az Úrnak igéje pedig elterjedt az egész tartományban.
044	ACT	013	050	A zsidók azonban felbujtották az istenfélő és tisztességes asszonyokat, a városnak vezetőit, és üldözést szítottak Pál és Barnabás ellen, és kiűzték őket határukból.
044	ACT	013	051	Azok pedig lábuknak porát lerázva ellenük, elmentek Ikóniumba.
044	ACT	013	052	A tanítványok pedig beteltek örömmel és Szentlélekkel.
044	ACT	014	001	Történt pedig Ikóniumban, hogy együtt mentek be a zsidók zsinagógájába, és úgy prédikáltak, hogy mind a zsidókból, mind a görögökből is nagyon sokan lettek hívővé.
044	ACT	014	002	Akik azonban a zsidók közül nem hittek, felingerelték, és megharagították a pogányok lelkét az atyafiak ellen.
044	ACT	014	003	Mégis sok időt töltöttek ott, bátran prédikálva az Úrban, aki bizonyságot tett az ő kegyelmének beszéde mellett, és megadta, hogy jelek és csodák történjenek a kezeik által.
044	ACT	014	004	De a város sokasága meghasonlott, és némelyek a zsidók mellett, mások pedig az apostolok mellett voltak.
044	ACT	014	005	Akkor a pogányok és zsidók a főembereikkel együtt támadást indítottak, hogy bosszút álljanak, és megkövezzék őket.
044	ACT	014	006	Ők ezt megtudták, és elmenekültek Likaóniának városaiba, Lisztrába, Derbébe és a körülötte lévő tartományba,
044	ACT	014	007	és ott hirdették az evangéliumot.
044	ACT	014	008	Lisztrában élt egy béna lábú ember, aki születésétől fogva sánta volt, és soha nem tudott járni.
044	ACT	014	009	Ő hallotta Pált beszélni, aki rátekintett, és látta, hogy van hite, hogy meggyógyuljon,
044	ACT	014	010	és hangosan ezt mondta neki: „Állj fel lábaidra egyenesen!“És az felszökött, és járt.
044	ACT	014	011	A sokaság pedig, amikor látta, amit Pál cselekedett, így kiáltott likaóniai nyelven: „Az istenek jöttek le hozzánk ember képében!“
044	ACT	014	012	Barnabást Jupiternek, Pált pedig Merkúriusnak mondták, mert ő volt a szóvivő.
044	ACT	014	013	Jupiter papja pedig, akinek az ő városuk előtt volt temploma, felkoszorúzott bikákat hajtott a kapukhoz, és a sokasággal együtt áldozatot akart bemutatni.
044	ACT	014	014	Amikor azonban ezt meghallották az apostolok, Barnabás és Pál, köntösüket megszaggatták, a sokaság közé futottak és ezt kiáltották:
044	ACT	014	015	„Férfiak, miért művelitek ezeket? Mi is hozzátok hasonló természetű emberek vagyunk, és azt az örvendetes üzenetet hirdetjük nektek, hogy ezektől a hiábavaló dolgoktól az élő Istenhez térjetek, aki teremtette a mennyet, a földet, a tengert, és mindent, ami azokban van.
044	ACT	014	016	Ő az elmúlt időkben hagyta, hogy a pogányok mind a maguk útján haladjanak,
044	ACT	014	017	bár nem hagyta magát tanúbizonyság nélkül, mert jótevőnk volt, a mennyből esőt és termő időt adott nekünk, és betöltötte eledellel és örömmel a szívünket.“
044	ACT	014	018	Ezeket mondva, nagy nehezen lecsendesítették a sokaságot, hogy nekik ne áldozzanak.
044	ACT	014	019	Azonban Antiókhiából és Ikóniumból zsidók jöttek oda, és a sokaságot úgy fellázították, hogy megkövezték Pált, kivonszolták a városból, és azt gondolták, hogy meghalt.
044	ACT	014	020	De amikor a tanítványok körülvették őt, felkelt, bement a városba, és másnap Barnabással elment Derbébe.
044	ACT	014	021	Miután annak a városnak hirdették az evangéliumot, sokakat tanítvánnyá tettek, visszatértek Lisztrába, Ikóniumba és Antiókhiába.
044	ACT	014	022	Erősítették a tanítványok lelkét, intve őket, hogy maradjanak meg a hitben, mivel sok háborúságon keresztül kell nekünk az Isten országába bemennünk.
044	ACT	014	023	Miután pedig gyülekezetenként elöljárókat választottak nekik, imádkozva és böjtölve az Úrnak ajánlották őket, akiben hittek.
044	ACT	014	024	És Pizidián átmenve elmentek Pamfiliába,
044	ACT	014	025	majd miután Pergében hirdették az igét, lementek Attáliába.
044	ACT	014	026	Onnan elhajóztak Antiókhiába, ahonnan az Isten kegyelmére bízták őket, arra a munkára, melyet el is végeztek.
044	ACT	014	027	Amikor pedig megérkeztek, és a gyülekezetet egybehívták, elbeszélték milyen nagy dolgokat cselekedett az Isten ő velük, és hogy a pogányoknak kaput nyitott a hitre.
044	ACT	014	028	Ott aztán nem kevés időt töltöttek a tanítványokkal.
044	ACT	015	001	Némelyek pedig, akik Júdeából jöttek le, így tanították az atyafiakat: „Ha körül nem metélkedtek Mózes rendelése szerint, nem üdvözülhettek.“
044	ACT	015	002	Amikor pedig Pálnak és Barnabásnak nagy viszálya és vitája lett velük, azt határozták el, hogy Pál és Barnabás, és néhányan mások közülük, menjenek fel az apostolokhoz és a vénekhez Jeruzsálembe, e kérdés ügyében.
044	ACT	015	003	Kikísérte tehát őket a gyülekezet, és átmentek Fönícián és Samárián, elmondták a pogányok megtérését, és nagy örömet szereztek az összes atyafiaknak.
044	ACT	015	004	Amikor pedig megérkeztek Jeruzsálembe, a gyülekezet, az apostolok és a vének fogadták őket, és ők elbeszélték, milyen nagy dolgokat cselekedett az Isten velük.
044	ACT	015	005	Előállt azonban néhány hivő, akik a farizeusok szerzetéből valók voltak, és azt mondták, hogy körül kell metélni őket, és meg kell parancsolni, hogy Mózes törvényét megtartsák.
044	ACT	015	006	Az apostolok és a vének ezért egybegyűltek, hogy e felől a dolog felöl határozzanak.
044	ACT	015	007	Amikor nagy vita támadt, felkelt Péter, és ezt mondta nekik: „Atyámfiai, férfiak, ti tudjátok, hogy az Isten régóta kiválasztott engem közülünk, hogy a pogányok az én számból hallják az evangélium beszédét, és higgyenek.
044	ACT	015	008	A szíveket ismerő Isten pedig bizonyságot tett mellettük, mert Szentlelket adott nekik, amint nekünk is.
044	ACT	015	009	Semmi különbséget nem tett közöttünk és ő közöttük, a hit által tisztította meg szívüket.
044	ACT	015	010	Most azért mit kísértitek az Istent, hogy a tanítványok nyakába olyan igát tegyetek, amelyet sem a mi atyáink, sem mi el nem hordozhattunk?
044	ACT	015	011	Sőt inkább az Úr Jézus Krisztus kegyelme által hisszük, hogy megtartatunk, miképpen ők is.“
044	ACT	015	012	Erre elhallgatott az egész sokaság, és hallgatták Barnabást és Pált, amint elbeszélték, mennyi jelt és csodát tett az Isten általuk a pogányok között.
044	ACT	015	013	Miután pedig elhallgattak, Jakab ezt mondta: „Atyámfiai, férfiak, hallgassatok meg engem!
044	ACT	015	014	Simon elmondta, hogyan gondoskodott az Isten arról, hogy a pogányok közül vegyen népet az ő nevének.
044	ACT	015	015	És ezzel egyeznek a próféták mondásai, amint meg van írva:
044	ACT	015	016	»Ezek után megtérek és felépítem Dávidnak leomlott sátrát; Omladékait helyreállítom, és ismét felépítem,
044	ACT	015	017	hogy megkeresse az emberek többi része az Urat, és a pogányok mindnyájan, akik az én nevemről neveztetnek. Ezt mondja az Úr, ki mindezeket megcselekszi.
044	ACT	015	018	Tudja az Isten öröktől fogva minden cselekedetét.«
044	ACT	015	019	Ezért én azt mondom, hogy nem kell háborgatni azokat, akik a pogányok közül térnek meg az Istenhez.
044	ACT	015	020	Hanem írjuk meg nekik azt, hogy tartózkodjanak a bálványok tisztátalanságától, a paráznaságtól, a megfojtott állattól és a vértől.
044	ACT	015	021	Mert Mózesnek régi nemzedékek óta minden városban megvannak a hirdetői, hiszen a zsinagógákban minden szombaton olvassák őt.“
044	ACT	015	022	Akkor az apostoloknak és a véneknek az egész gyülekezettel együtt úgy tetszett, hogy férfiakat válasszanak ki maguk közül, és elküldjék Antiókhiába Pállal és Barnabással: Júdást, akinek mellék neve Barsabbás és Szilászt, akik az atyafiak között vezető emberek voltak.
044	ACT	015	023	Ezt az írást küldték velük: „Az apostolok, a vének, és az atyafiak az Antiókhiában, Szíriában és Ciliciában élő, pogányok közül való atyafiaknak üdvözletüket küldik!
044	ACT	015	024	Mivel meghallottuk, hogy némelyek közülünk, akiknek mi parancsot nem adtunk erre, kimentek és megzavartak titeket beszédeikkel, feldúlták lelketeket, azt mondva, hogy metélkedjetek körül, és a törvényt tartsátok meg,
044	ACT	015	025	úgy gondoltuk, miután egyetértésre jutottunk, hogy kiválasztunk férfiakat, és elküldjük hozzátok a mi szeretteinkkel, Barnabással és Pállal,
044	ACT	015	026	olyan emberekkel, akik életüket tették kockára a mi Urunk Jézus Krisztus nevéért.
044	ACT	015	027	Elküldtük azért Júdást és Szilászt, akik élőszóval szintén tudtotokra adják ugyanezeket.
044	ACT	015	028	Mert tetszett a Szentléleknek és nekünk, hogy semmi több terhet ne tegyünk reátok ezeken a szükséges dolgokon kívül:
044	ACT	015	029	hogy tartózkodjatok a bálványoknak áldozott dolgoktól, a vértől, a megfojtott állattól és a paráznaságtól, amelyektől ha megóvjátok magatokat, jól dolgotok lesz. Legyetek egészségben!“
044	ACT	015	030	Ők tehát, miután elbocsátották őket, elmentek Antiókhiába, egybegyűjtötték a sokaságot, átadták a levelet.
044	ACT	015	031	Amikor elolvasták, örültek az intésnek.
044	ACT	015	032	Júdás és Szilász pedig mivel maguk is próféták voltak, sok beszéddel intették és erősítették az atyafiakat.
044	ACT	015	033	Miután pedig egy bizonyos időt eltöltöttek ott, az atyafiak elbocsátották őket békességgel az apostolokhoz. (
044	ACT	015	034	De Szilásznak tetszett ott maradni.)
044	ACT	015	035	Pál és Barnabás is Antiókhiában időztek, tanították és prédikálták a többiekkel az Úrnak igéjét.
044	ACT	015	036	Néhány nap múlva pedig Pál ezt mondta Barnabásnak: „Most, hogy visszatértünk, látogassuk meg atyánkfiait minden városban, amelyben hirdettük az Úrnak igéjét, lássuk: hogy vannak.“
044	ACT	015	037	Barnabás azt tanácsolta, hogy vegyék maguk mellé Jánost, akit Márknak hívnak.
044	ACT	015	038	Pál azonban azt tartotta méltónak, hogy aki elszakadt tőlük Pamfiliától fogva, és nem ment velük a munkára, ne vegyék maguk mellé.
044	ACT	015	039	Meghasonlás támadt közöttük, úgyhogy elszakadtak egymástól, és Barnabás maga mellé vette Márkot, elhajózott Ciprusba.
044	ACT	015	040	Pál pedig Szilászt választotta maga mellé, és az atyafiaktól az Isten kegyelmére bízva útra kelt.
044	ACT	015	041	Bejárta Szíriát és Ciliciát, és erősítette a gyülekezeteket.
044	ACT	016	001	Eljutott Derbébe és Lisztrába is. És íme volt ott egy Timóteus nevű tanítvány, egy hívő zsidó asszonynak, de görög atyának fia,
044	ACT	016	002	akiről jó bizonyságot tettek a Lisztrában és Ikóniumban élő atyafiak.
044	ACT	016	003	Őt Pál magával akarta vinni, és körülmetélte őt a zsidókra való tekintettel, akik azokon a helyeken voltak: mert mindnyájan ismerték atyját, hogy görög volt.
044	ACT	016	004	Amint átmentek a városokon, meghagyták nekik, hogy tartsák meg azokat a rendeleteket, amelyeket a Jeruzsálemben levő apostolok és vének hoztak.
044	ACT	016	005	A gyülekezetek pedig erősödtek a hitben, és számuk naponként gyarapodott.
044	ACT	016	006	Mivel a Szentlélek megtiltotta, hogy az igét Ázsiában hirdessék, körbejárták Frígiát és Galácia tartományát.
044	ACT	016	007	Mízia felé mentek, és igyekeztek Bitíniába jutni, de nem eresztette őket a Lélek.
044	ACT	016	008	Áthaladtak azért Mízián, lementek Tróászba.
044	ACT	016	009	Azon az éjszakán látomás jelent meg Pálnak: egy macedón férfiú állt előtte, kérve őt: „Gyere át Macedóniába, és légy segítségül nekünk!“
044	ACT	016	010	Mihelyt pedig a látomást látta, azonnal igyekezett elmenni Macedóniába, megértve, hogy oda hívott minket az Úr, hogy azoknak prédikáljuk az evangéliumot.
044	ACT	016	011	Elhajózva Tróászból, egyenesen Szamothrákéba mentünk, másnap meg Neápoliszba.
044	ACT	016	012	Onnét pedig Filippibe, amely Macedónia azon részének első gyarmatvárosa. Ebben a városban töltöttünk néhány napot.
044	ACT	016	013	Szombatnapon kimentünk a városon kívül egy folyóvíz mellé, ahol az imádkozás szokott lenni, és leülve beszélgettünk az egybegyűlt asszonyokkal.
044	ACT	016	014	Egy Lídia nevű, Thiatíra városbeli bíborárus asszony, aki félte az Istent, hallgatott ránk. Az Úr megnyitotta szívét, hogy figyeljenek azokra, amiket Pál mondott.
044	ACT	016	015	Amikor pedig megkeresztelkedett egész házanépével együtt, kért minket: „Ha az Úr hívének ítéltetek engem, gyertek az én házamhoz, és maradjatok ott. És unszolt minket.“
044	ACT	016	016	Történt pedig, hogy amikor a könyörgésre mentünk, egy szolgálóleányka jött elénk, akiben jövendőmondásnak lelke volt, és az ő urainak nagy hasznot hajtott jövendőmondásával.
044	ACT	016	017	Követte Pált és minket, és így kiáltott: „Ezek az emberek a magasságos Istennek szolgái, akik nektek az üdvösségnek útját hirdetik.“
044	ACT	016	018	És ezt több napon át művelte. Pál azonban megharagudott és hátrafordulva, ezt mondta a léleknek: „Parancsolom neked a Jézus Krisztus nevében, hogy menj ki belőle.“És kiment abban az órában.
044	ACT	016	019	Amikor látták urai, hogy keresetüknek a reménysége elveszett, megfogták Pált és Szilászt, a piacra vonszolták őket a hatóságok elé.
044	ACT	016	020	Odavezették őket a bírákhoz és ezt mondták: „Ezek az emberek zsidó létükre megháborítják a mi városunkat.
044	ACT	016	021	Olyan szertartásokat hirdetnek, amelyeket nem szabad elfogadnunk, sem cselekednünk, mivel rómaiak vagyunk.“
044	ACT	016	022	És velük együtt támadt a sokaság ellenük. A bírák pedig letépették ruháikat, megvesszőztették őket.
044	ACT	016	023	Miután sok ütést mértek rájuk, börtönbe vetették őket, megparancsolva a börtönőrnek, hogy gondosan őrizze őket.
044	ACT	016	024	Ezt a parancsot megfogadva, a belső tömlöcbe vetette őket, és lábaikat kalodába szorította.
044	ACT	016	025	Éjféltájban pedig Pál és Szilász imádkozott, és énekkel dicsőítették az Istent. A foglyok pedig hallgatták őket.
044	ACT	016	026	Hirtelen nagy földindulás lett, annyira, hogy megrendültek a börtön alapjai, és azonnal megnyílt az összes ajtó, és mindnyájuknak lehulltak bilincsei.
044	ACT	016	027	A börtönőr pedig fölserkent, és látta, hogy nyitva vannak a börtönajtók, kivonta kardját, és meg akarta magát ölni, mert azt gondolta, hogy elszöktek a foglyok.
044	ACT	016	028	Pál azonban hangosan kiáltott: „Semmi kárt ne tégy magadban, mert mindnyájan itt vagyunk!“
044	ACT	016	029	Ő pedig világosságot kérve beugrott, és remegve borult Pál és Szilász elé;
044	ACT	016	030	majd kihozta őket, ezt és mondta: „Uraim, mit kell cselekednem, hogy üdvözüljek?“
044	ACT	016	031	Azok pedig ezt mondták: „Higgy az Úr Jézus Krisztusban, és üdvözülsz mind te, mind a te házad népe!“
044	ACT	016	032	És hirdették az Úr igéjét neki és mindazoknak, akik a házánál voltak.
044	ACT	016	033	Ekkor magához vette őket az éjszakának abban az órájában, megmosta sebeiket, és azonnal megkeresztelkedett egész háza népével együtt.
044	ACT	016	034	Azután bevitte őket házába, asztalt terített nekik, és egész háznépével együtt örvendezett, hogy hitt az Istennek.
044	ACT	016	035	Amikor pedig megvirradt, a bírák elküldték a szolgákat ezt üzenve: „Bocsásd el azokat az embereket.“
044	ACT	016	036	A börtönőr pedig tudtatta ezeket Pállal: „A bírák ide küldtek, hogy bocsássalak el titeket: most azért távozzatok, menjetek el békességgel!“
044	ACT	016	037	Pál pedig ezt mondta nekik: „Megvesszőztek minket nyilvánosan, ítélet nélkül, holott római emberek vagyunk, és börtönbe vetettek: és most alattomban akarnak bennünket elküldeni? Nem úgy, hanem jöjjenek ők maguk, és vezessenek ki minket.“
044	ACT	016	038	A szolgák pedig megmondták a bíráknak ezeket a beszédeket. Azok pedig megijedtek, amikor meghallották, hogy rómaiak,
044	ACT	016	039	odamentek, megkövették és kivezették őket, kérték, hogy menjenek el a városból.
044	ACT	016	040	Amint kijöttek a börtönből, bementek Lídiához. Amikor meglátták az atyafiakat, vigasztalták őket, és eltávoztak.
044	ACT	017	001	Miután pedig átmentek Amfipoliszon és Apollónián, Thesszalonikába érkeztek, ahol a zsidóknak zsinagógájuk volt.
044	ACT	017	002	Pál pedig, amint szokása volt, bement hozzájuk, és három szombaton át vitatkozott velük az Írásokról.
044	ACT	017	003	Megmagyarázta és kimutatta, hogy Krisztusnak szenvednie kellett, és fel kellett támadnia a halálból; és hogy ez a Jézus a Krisztus, akit én hirdetek nektek.
044	ACT	017	004	Némelyek közülük hittek, és csatlakoztak Pálhoz és Szilászhoz, úgyszintén az istenfélő görögök közül is igen sokan, valamint az előkelő asszonyok közül is nem kevesen.
044	ACT	017	005	De a zsidók, akik nem hittek, irigységtől felindulva maguk mellé vettek a piaci népségből néhány gonosz férfit, csődületet támasztottak és felizgatták a várost. Jázon házát megostromolták, s igyekeztek őket kihozni a nép elé.
044	ACT	017	006	Mikor pedig nem találták őket, Jázont és néhány atyafit a város elöljárói elé vonszoltak, azt kiáltozva, hogy ezek a felforgatók itt is megjelentek.
044	ACT	017	007	Akiket pedig Jázon házába fogadott, mindnyájan a császár parancsolatai ellen cselekszenek, mivelhogy mást tartanak királynak, Jézust.
044	ACT	017	008	Fel is indították a sokaságot és a város elöljáróit, akik hallották ezeket.
044	ACT	017	009	De amikor Jázon és a többiek kezességet vállaltak értük, elbocsátották őket.
044	ACT	017	010	Az atyafiak pedig azonnal, azon az éjszakán elküldték Pált Szilásszal együtt Béreába. Amikor odaérkeztek, elmentek a zsidók zsinagógájába.
044	ACT	017	011	Ezek pedig nemesebb lelkűek voltak a thesszalonikaiaknál, mert az igét teljes készséggel fogadták, naponként tudakozva az Írásokat, hogy úgy vannak-e.
044	ACT	017	012	Sokan pedig hittek közülük, sőt az előkelő görög asszonyok és férfiak közül is nem kevesen.
044	ACT	017	013	Mikor azonban tudtára jutott a Thesszalonikából való zsidóknak, hogy Béreában is prédikálta Pál az Istennek igéjét, elmentek, és a sokaságot ott is felháborították.
044	ACT	017	014	De akkor mindjárt elbocsátották az atyafiak Pált, hogy utazzon a tenger felé. Szilász és Timóteus azonban ott maradtak.
044	ACT	017	015	Ők pedig elkísérték Pált, egész Athénig, és parancsát Szilászhoz és Timóteushoz vitték, hogy minél hamarább menjenek hozzá.
044	ACT	017	016	Athénben pedig, amikor Pál várta őket, háborogott a lelke, látva, hogy a város bálványokkal van tele.
044	ACT	017	017	Vitatkozott a zsinagógában a zsidókkal, az istenfélő emberekkel, és a piacon minden nap, azokkal, akikkel találkozott.
044	ACT	017	018	Némelyek pedig az epikureus és sztoikus filozófusok közül összeakadtak vele. Néhányan azt mondták: „Mit akarhat ez a csacsogó mondani?“Mások meg: „Idegen istenségek hirdetőjének látszik“, mivel Jézust és a feltámadást hirdette.
044	ACT	017	019	Megragadták őt, az Areopágoszra vitték, s ezt mondták: „Vajon megérthetjük-e mi az az új tudomány, melyet te hirdetsz?
044	ACT	017	020	Mert füleinknek idegen dolgokat mondasz: meg akarjuk érteni, miről is van szó.“
044	ACT	017	021	Az athéniek pedig és az ott lakó jövevények semmi mással nem voltak elfoglalva, mint újságok megbeszélésével és hallgatásával.
044	ACT	017	022	Pál pedig kiállt az Areopágosz közepére, és ezt mondta: „Athéni férfiak, minden tekintetben nagyon istenfélőknek látlak titeket.
044	ACT	017	023	Mert amikor bejártam és megszemléltem szentélyeiteket, találkoztam egy oltárral is, amelyre ez volt ráírva: Ismeretlen Istennek. Akit azért ti nem ismerve tiszteltek, azt hirdetem én nektek.
044	ACT	017	024	Az Isten, aki teremtette a világot és mindazt, ami abban van, mivelhogy ő mennynek és földnek ura, nem lakik kézzel készített templomokban.
044	ACT	017	025	Nem szorul emberi kéz segítségére, mintha szüksége volna valamire, mert ő ad mindenkinek életet, leheletet és mindent.
044	ACT	017	026	Az egész emberi nemzetséget egy vérből teremtette, hogy a földnek egész színén lakjanak, meghatározva eleve rendelt idejüket és itt lakásuknak határait,
044	ACT	017	027	hogy keressék az Urat, hátha kitapinthatják és megtalálhatják, mert bizony nincs messze egyikünktől sem;
044	ACT	017	028	mert őbenne élünk, mozgunk és vagyunk, amiképpen a költőitek közül is némelyek mondták: Mert az ő nemzetsége is vagyunk.
044	ACT	017	029	Mivel azért az Istennek nemzetsége vagyunk, nem kell azt gondolnunk, hogy aranyhoz, vagy ezüsthöz, vagy kőhöz, emberi mesterséghez vagy elképzeléshez hasonlatos az istenség.
044	ACT	017	030	E tudatlanságnak idejét eddig elnézte az Isten, most megparancsolja az embereknek, mindenkinek mindenütt, hogy térjenek meg,
044	ACT	017	031	mert rendelt egy napot, amelyen megítéli majd a föld kerekségét igazságban egy férfiú által, akit erre kiválasztott, bizonyságot téve róla mindenkinek azzal, hogy feltámasztotta őt halálból.“
044	ACT	017	032	Amikor pedig a halottak feltámadásáról hallottak, némelyek gúnyolódtak, mások pedig ezt mondták: „Majd még meghallgatunk téged e felől.“
044	ACT	017	033	Így aztán Pál elment közülük.
044	ACT	017	034	Néhány férfi azonban csatlakozott hozzá és hittek, ezek között az areopágita Dioniziosz is, és egy Damarisz nevű asszony, és mások is.
044	ACT	018	001	Ezek után Pál Athénből eltávozva, elment Korinthusba.
044	ACT	018	002	Amikor pedig egy Akvila nevű, pontuszi származású zsidóra talált – aki nem régen jött Itáliából –, és feleségére Priszcillára (mivel Klaudiusz megparancsolta, hogy a zsidók mind távozzanak Rómából): hozzájuk csatlakozott.
044	ACT	018	003	Mivel ugyanolyan mestersége volt, náluk maradt, és dolgozott, ugyanis sátorkészítők voltak.
044	ACT	018	004	Minden szombaton pedig a zsinagógában vitatkozott, és igyekezett mind zsidókat, mind görögöket meggyőzni.
044	ACT	018	005	Amikor pedig megérkezett Macedóniából Szilász és Timótheus, a lélek szorongatta Pált, és bizonyságot tett a zsidóknak, hogy Jézus a Krisztus.
044	ACT	018	006	Amikor pedig azok ellene szegültek és káromlásokat szóltak, ruháiról lerázva a port, ezt mondta nekik: „Véretek szálljon fejetekre, én tiszta vagyok! Mostantól fogva a pogányokhoz megyek.“
044	ACT	018	007	És elmenve onnan, elment egy Jusztusz nevű, istenfélő ember házához, akinek háza szomszédos volt a zsinagógával.
044	ACT	018	008	Kriszpusz pedig, a zsinagógának feje hitt az Úrban egész háza népével együtt. A korinthusiak közül is sokan, akik hallgatták őt, hittek és megkeresztelkedtek.
044	ACT	018	009	Az Úr pedig éjszaka látomásban Pálnak ezt mondta: „Ne félj, hanem szólj, és ne hallgass:
044	ACT	018	010	mert én veled vagyok, és senki sem támad reád, hogy neked ártson, mert nekem sok népem van ebben a városban.“
044	ACT	018	011	És ott lakott egy esztendeig és hat hónapig, tanítva közöttük az Isten igéjét.
044	ACT	018	012	Amikor pedig Gallió volt Akhája tiszttartója, a zsidók egy akarattal Pálra támadtak, a törvényszék elé vitték,
044	ACT	018	013	és ezt mondták: „A törvény ellen való istentiszteletre csábítja az embereket.“
044	ACT	018	014	Amikor pedig Pál szólásra akarta nyitni száját, Gallió a zsidóknak ezt mondta: „Ha valóban valami bosszútételről, vagy gonosz cselekedetről volna szó, zsidók, igazság szerint meghallgatnálak benneteket.
044	ACT	018	015	De ha tanításról, nevekről és a törvényetekről van vita, ti magatok intézzétek el, mert én ezekben bíró nem akarok lenni.“
044	ACT	018	016	És elűzte őket a törvényszék elől.
044	ACT	018	017	A görögök pedig mindnyájan megragadták Szószthenészt, a zsinagóga fejét, és verték a törvényszék előtt, de Gallió semmit sem törődött velük.
044	ACT	018	018	Pál pedig, miután még több napig ott maradt, elbúcsúzott az atyafiaktól, Szíriába hajózott, és vele együtt Priszcilla és Akvila, miután fejét Kenkreában megnyírta, mert fogadalmat tett.
044	ACT	018	019	Mikor pedig Efezusba jutott, őket ott hagyta, bement a zsinagógába, s vitatkozott a zsidókkal.
044	ACT	018	020	Amikor pedig azok kérték, hogy hosszabb ideig maradjon náluk, nem állt rá,
044	ACT	018	021	hanem búcsút vett tőlük, s ezt mondta: „Nekem mindenesetre Jeruzsálemben kell a következő ünnepet töltenem, de ismét eljövök hozzátok, ha Isten akarja.“És elhajózott Efezusból.
044	ACT	018	022	Miután Cézáreába érkezett, felment Jeruzsálembe, köszöntötte a gyülekezetet, majd lement Antiókhiába.
044	ACT	018	023	Miután ott bizonyos időt eltöltött, elment, sorra végigjárta Galácia tartományát és Frígiát, erősítve a tanítványokat mind.
044	ACT	018	024	Efezusba pedig egy Apollós nevű, alexandriai származású zsidó érkezett, ékesen szóló férfiú, aki az írásokban tudós volt.
044	ACT	018	025	Őt már megtanították az Úr útjára, és mivel lélekben buzgó volt, nagyon szorgalmasan hirdette, és tanította az Úrról szóló dolgokat, bár csak János keresztségéről tudott.
044	ACT	018	026	Nagy bátorsággal kezdett beszélni a zsinagógában. Mikor pedig meghallgatta őt Akvila és Priszcilla, maguk mellé vették, és világosan kifejtették előtte az Istennek útját.
044	ACT	018	027	Amikor pedig Akhájába akart átmenni, buzdították őt az atyafiak, írtak a tanítványoknak, hogy fogadják be őt. Amikor megérkezett, sokat segített azoknak, akik a kegyelem által hittek.
044	ACT	018	028	Mert hatalmasan meggyőzte a zsidókat, a nyilvánosság előtt bebizonyítva az Írásokból, hogy Jézus a Krisztus.
044	ACT	019	001	Történt pedig aközben, amíg Apollós Korinthusban volt, hogy Pál, bejárva a felsőbb tartományokat, Efezusba érkezett. Amikor néhány tanítványra talált,
044	ACT	019	002	ezt mondta nekik: „Vajon vettetek-e Szentlelket, miután hivőkké lettetek?“Azok pedig ezt mondták neki: „Még azt sem hallottuk, hogy van Szentlélek.“
044	ACT	019	003	Ekkor megkérdezte tőlük: „Mire keresztelkedtetek meg tehát?“Azok pedig azt mondták: „A János keresztségére.“
044	ACT	019	004	Pál pedig ezt mondta: „János megtérésnek keresztségével keresztelt, azt mondva a népnek, hogy aki ő utána jön, abban higgyenek, tudniillik a Krisztus Jézusban.“
044	ACT	019	005	Amikor pedig ezt hallották, megkeresztelkedtek az Úr Jézus nevére.
044	ACT	019	006	És mikor Pál reájuk tette kezét, a Szentlélek szállt reájuk, nyelveken szóltak és prófétáltak.
044	ACT	019	007	A férfiak pedig összesen mintegy tizenketten voltak.
044	ACT	019	008	Bement a zsinagógába, három hónapon át vitatkozva bátorsággal szólt, és igyekezett meggyőzni őket az Isten országára tartozó dolgokról.
044	ACT	019	009	Amikor pedig néhányan megkeményítették magukat és nem hittek, sőt gonoszul beszéltek az Úr útjáról a sokaság előtt, otthagyta őket, elszakította a tanítványokat tőlük, s mindennap egy bizonyos Tirannus iskolájában prédikált.
044	ACT	019	010	Ez pedig két esztendeig tartott, úgy, hogy mindazok, akik Ázsiában laktak, mind zsidók, mind görögök, hallgatták az Úr Jézusnak igéjét.
044	ACT	019	011	Isten pedig nem mindennapi csodákat cselekedett Pál keze által,
044	ACT	019	012	úgyhogy még a testéről is elvitték a kendőket vagy kötényeket a betegekhez, és eltávoztak tőlük a betegségek, és a gonosz lelkek kimentek belőlük.
044	ACT	019	013	Néhányan pedig a lézengő zsidó ördögűzők közül elkezdték az Úr Jézus nevét hívni azokra, akikben gonosz lelkek voltak, és ezt mondták: „Kényszerítünk titeket arra a Jézusra, akit Pál prédikál.“
044	ACT	019	014	Közöttük voltak pedig Szkévának, egy zsidó főpapnak fiai heten, akik ezt művelték.
044	ACT	019	015	A gonosz lélek pedig ezt mondta: „A Jézust ismerem, Pálról is tudok, de ti kicsodák vagytok?“
044	ACT	019	016	És rájuk ugrott az az ember, akiben a gonosz lélek volt, és leteperte őket, hatalmat vett rajtuk annyira, hogy meztelenül és megsebesülve szaladtak ki abból a házból.
044	ACT	019	017	Ezt pedig megtudták mindannyian, zsidók és görögök, akik Efezusban laktak, félelem szállta meg mindnyájukat, és magasztalták az Úr Jézusnak nevét.
044	ACT	019	018	Sokan a hívők közül is eljöttek, bevallották és föltárták mesterkedéseiket.
044	ACT	019	019	Sokan pedig azok közül, akik ördögi mesterségeket űztek, könyveiket összehordták, és mindenki szeme láttára megégették. Összeszámlálták a könyvek árát, és azok ötvenezer ezüstpénzt tettek ki.
044	ACT	019	020	Így az Úrnak igéje erősen növekedett és hatalmas lett.
044	ACT	019	021	Amikor pedig ezek megtörténtek, Pál eldöntötte magában, hogy elmegy Macedóniába és Akhájába, majd Jeruzsálembe, és ezt mondta: „Ottlétem után Rómát is meg kell látnom.“
044	ACT	019	022	Macedóniába pedig elküldött kettőt azok közül, akik neki szolgáltak, Timóteust és Erásztoszt, ő maga pedig még egy ideig Ázsiában maradt.
044	ACT	019	023	Az időtájt azonban nem csekély háborúság támadt az Úr útja miatt.
044	ACT	019	024	Mert egy Demeter nevű ötvös, ezüstből Artemisz-templomokat készített, és a mesterembereknek nem csekély nyereséget juttatott.
044	ACT	019	025	Összegyűjtötte őket, és az ilyenfélékkel foglalkozó műveseket, s ezt mondta: „Férfiak, tudjátok, hogy ebből a mesterségből van a mi jólétünk.
044	ACT	019	026	Látjátok és halljátok, hogy ez a Pál nemcsak Efezusnak, hanem közel az egész Ázsiának sok népét eláltatta és félrevezette, mivel azt mondja, hogy nem istenek azok, amelyeket kézzel csinálunk.
044	ACT	019	027	Nemcsak az a veszély fenyeget bennünket, hogy ez a mesterség tönkre megy, hanem hogy a nagy istenasszonynak, Artemisznek templomát is semmibe veszik, elvész az ő nagysága is, akit egész Ázsia és a világ tisztel.“
044	ACT	019	028	Amikor pedig ezeket hallották, elteltek haraggal és ezt kiáltották: „Nagy az efezusi Artemisz!“
044	ACT	019	029	Az egész város háborúsággal telt meg, és egy akarattal a színházba rohantak, megfogták Gájuszt és Arisztarkhoszt, akik Macedóniából valók, és Pálnak útitársai voltak.
044	ACT	019	030	Pál pedig amikor a nép közé akart menni, nem eresztették a tanítványok.
044	ACT	019	031	Az ázsiai főpapok közül is néhányan, akik barátai voltak neki, hozzá küldtek és kérték, hogy ne menjen a színházba.
044	ACT	019	032	Ott pedig az egyik ezt, a másik azt kiáltozta, mert a népgyűlés összezavarodott és a többség nem tudta, miért gyűltek össze.
044	ACT	019	033	A sokaság közül pedig előállították Sándort, akit a zsidók előretuszkoltak. Sándor pedig intett a kezével, hogy védekezni akar a nép előtt.
044	ACT	019	034	Azonban felismerték, hogy zsidó, kiáltozás tört ki mindnyájukból, mintegy két óra hosszáig kiabálva: „Nagy az efezusi Artemisz!“
044	ACT	019	035	Miután pedig a városi jegyző lecsendesítette a sokaságot, ezt mondta: „Efezusbeli férfiak, ugyan ki az az ember, aki ne tudná, hogy Efezus városa a nagy Artemisz istenasszonynak, és a Jupitertől leszállt képének templomőrzője?
044	ACT	019	036	Mivel ezek ellen senki nem szólhat, szükséges, hogy elcsendesedjetek, és semmi vakmerő dolgot ne kövessetek el.
044	ACT	019	037	Mert idehoztátok ezeket az embereket, akik sem nem szentségrontók, sem a ti istenasszonyotok ellen káromlást nem szóltak.
044	ACT	019	038	Ha tehát Demeternek és a hozzátartozó mesterembereknek valaki ellen panaszuk van, vannak törvényszékek, és vannak helytartók, pereljenek ott egymással.
044	ACT	019	039	Ha pedig egyéb dolog miatt van valami panaszotok, a törvényes népgyűlésen majd elintézitek.
044	ACT	019	040	Mert félő, hogy lázadással vádolnak meg a mai nap miatt; ugyanis semmi ok nincs, amellyel számot tudnánk adni ezért a csődületért.“
044	ACT	019	041	Ezeket mondva, feloszlatta a gyűlést.
044	ACT	020	001	Miután pedig megszűnt a háborúság, magához hívta Pál a tanítványokat, és tőlük búcsút véve elindult, hogy Macedóniába menjen.
044	ACT	020	002	Miután pedig azokat a tartományokat bejárta, és intette őket számos beszéddel, Görögországba ment.
044	ACT	020	003	Ott töltött három hónapot, és mivel a zsidók cselt szőttek ellene, amint Szíriába készült hajózni, úgy döntött, hogy Macedónián át tér vissza.
044	ACT	020	004	Ázsiáig pedig elkísérte őt a béreai Szópatér, a thesszalonikaiak közül pedig Arisztarkhosz, Szekundusz és a derbei Gájus, Timóteus és az ázsiaiak közül Tükhikosz és Trofimosz.
044	ACT	020	005	Ezek előrementek, és megvártak minket Tróászban.
044	ACT	020	006	Mi pedig a kovásztalan kenyerek napjai után kieveztünk Filippiből, és elmentünk hozzájuk Tróászba öt nap alatt, ahol hét napot töltöttünk.
044	ACT	020	007	A hét első napján pedig a tanítványok összegyűltek a kenyér megszegésére, Pál prédikált nekik, és mivel másnap el akart menni, a tanítást megnyújtotta egészen éjfélig.
044	ACT	020	008	Abban a házban pedig elegendő lámpás volt, ahol összegyűltek.
044	ACT	020	009	Egy Eutikhosz nevű ifjú pedig az ablakban ült, mély álomba merült, mivel Pál hosszú ideig prédikált, elnyomta az álom, és leesett a harmadik emeletről, és holtan szedték föl.
044	ACT	020	010	Pál pedig lement, ráborult és magához ölelve ezt mondta: „Ne háborogjatok, mert a lelke benne van.“
044	ACT	020	011	Azután fölment, megszegte a kenyeret, evett, és sokáig, egészen virradatig beszélgettek, s úgy indult el.
044	ACT	020	012	Az ifjat pedig élve hozták fel, és nagyon megvigasztalódtak.
044	ACT	020	013	Mi pedig előrementünk a hajóra, Asszoszba eveztünk, s ott akartuk fölvenni Pált, mert így rendelkezett, mert ő maga gyalog akart jönni.
044	ACT	020	014	Mikor pedig Asszoszban összetalálkozott velünk, felvettük, és elmentünk Mitilénébe.
044	ACT	020	015	Onnan elhajózva, másnap eljutottunk Khiosz elé, a következő nap pedig áthajóztunk Számoszba. Trogilliumban megszálltunk, s másnap mentünk Milétoszba.
044	ACT	020	016	Mert elhatározta Pál, hogy Efezus mellett elhajózik, hogy ne kelljen időt töltenie Ázsiában, mert sietett, hogy ha lehetséges, pünkösd napjára Jeruzsálemben legyen.
044	ACT	020	017	Milétoszból azonban elküldött Efezusba, magához hívatta a gyülekezet véneit.
044	ACT	020	018	Amikor pedig odamentek hozzá, ezt mondta nekik: „Ti tudjátok, hogy az első naptól fogva, melyen Ázsiába jöttem, hogyan viselkedtem közöttetek az egész idő alatt,
044	ACT	020	019	szolgálva az Úrnak teljes alázatossággal, sok könnyhullatás és zaklatások között, melyeket a zsidók cselszövései miatt szenvedtem.
044	ACT	020	020	Semmitől sem vonakodtam, ami hasznos, hogy prédikáljak nektek, és tanítsalak titeket nyilvánosan és házanként,
044	ACT	020	021	bizonyságot téve mind zsidóknak, mind görögöknek az Istenhez való megtérés, és a mi Urunk Jézus Krisztusban való hit felől.
044	ACT	020	022	És most, íme, a Lélektől kényszerítve megyek Jeruzsálembe, nem tudva, mi vár ott énreám.
044	ACT	020	023	Csak azt tudom, hogy a Szentlélek városonként bizonyságot tesz, hogy reám fogság és nyomorúság vár.
044	ACT	020	024	De semmivel sem törődök, még az életem sem drága nékem, csakhogy elvégezhessem futásomat örömmel, és azt a szolgálatot, melyet vettem az Úr Jézustól, hogy bizonyságot tegyek az Isten kegyelmének evangéliumáról.
044	ACT	020	025	És most, íme, tudom, nem látjátok többé az én orcámat, egyikőtök sem, akik között jártam, prédikálva az Istennek országát.
044	ACT	020	026	Azért bizonyságot teszek előttetek a mai napon, hogy én mindenkinek vérétől tiszta vagyok.
044	ACT	020	027	Mert nem vonakodtam, hogy hirdessem nektek az Istennek teljes akaratát.
044	ACT	020	028	Viseljetek gondot azért magatokra és az egész nyájra, amelyben a Szentlélek titeket vigyázókká tett, az Isten anyaszentegyházának legeltetésére, melyet tulajdon vérével szerzett.
044	ACT	020	029	Mert én tudom azt, hogy távozásom után közétek gonosz farkasok jönnek, akik nem kedveznek a nyájnak.
044	ACT	020	030	Sőt magatok közül is támadnak férfiak, akik fonák dolgokat beszélnek, hogy a tanítványokat magukhoz vonzzák.
044	ACT	020	031	Azért vigyázzatok, emlékezve arra, hogy én három esztendeig éjjel és nappal meg nem szűntem könnyhullatással inteni mindenkit.
044	ACT	020	032	Most pedig, atyámfiai, ajánlak titeket az Istennek és az ő kegyelme igéjének, aki felépíthet benneteket, és örökséget adhat nektek minden megszenteltek között.
044	ACT	020	033	Senkinek ezüstjét, vagy aranyát, vagy ruháját nem kívántam,
044	ACT	020	034	sőt magatok tudjátok, hogy magam szükségleteiről, és a velem lévőkéről kezeim gondoskodtak.
044	ACT	020	035	Minden tekintetben megmutattam nektek, hogy ily módon munkálkodva kell az erőtlenekről gondot viselni, és megemlékezni az Úr Jézus szavairól, mert ő mondta: Jobb adni, mint kapni.“
044	ACT	020	036	Mikor ezeket elmondta, térdre esve imádkozott velük együtt.
044	ACT	020	037	Mindnyájan pedig nagy sírásra fakadtak, Pálnak nyakába borultak és csókolgatták őt.
044	ACT	020	038	Kiváltképpen azon a szaván keseredtek el, amelyet mondott, hogy többé az ő orcáját nem fogják látni. Aztán elkísérték őt a hajóra.
044	ACT	021	001	Amint pedig, tőlük elszakadva, elindultunk, egyenesen haladva Kószba érkeztünk, másnap pedig Rodoszba, és onnan Patarába.
044	ACT	021	002	Amikor pedig találtunk egy hajót, mely Föníciába ment át, abba beültünk, és elhajóztunk.
044	ACT	021	003	Miután megláttuk Ciprust, és elhagytuk balkéz felől, Szíriába eveztünk, és Tíruszban kötöttünk ki, mert a hajó ott rakta ki a terhét.
044	ACT	021	004	Ott maradtunk hét napig, miután megtaláltuk a tanítványokat, akik a Lélek által mondták Pálnak, hogy ne menjen fel Jeruzsálembe.
044	ACT	021	005	Mikor pedig eltöltöttük azokat a napokat, és elindultunk, hogy elutazzunk, mindnyájan feleségestől, gyermekestől egészen a városon kívülre kísértek bennünket, és a tenger partján térdre esve imádkoztunk.
044	ACT	021	006	Ezután egymástól elbúcsúztunk, beültünk a hajóba, ők pedig visszatértek övéikhez.
044	ACT	021	007	Mi pedig a hajózást befejezve, Tíruszból eljutottunk Ptolemaiszba. Köszöntöttük az atyafiakat, és náluk maradtunk egy napig.
044	ACT	021	008	Másnap pedig elment Pál és mi, akik vele voltunk, s Cezáreába érkeztünk, és bementünk Fülöp evangélista házába, aki ama hét közül való volt, és nála maradtunk.
044	ACT	021	009	Neki pedig volt négy szűz leánya, akik prófétáltak.
044	ACT	021	010	Mialatt pedig mi több napig ott maradtunk, eljött egy Júdeából való próféta, név szerint Agabosz.
044	ACT	021	011	Mikor odajött hozzánk, elvette Pálnak az övét, megkötözte kezeit és lábait, s ezt mondta: „Ezt mondja a Szentlélek: A férfiút, akié ez az öv, ekképpen kötözik meg a zsidók Jeruzsálemben, és adják a pogányok kezébe.“
044	ACT	021	012	Amikor pedig ezeket hallottuk, kértük, mind mi, mind az odavalósiak, hogy ne menjen fel Jeruzsálembe.
044	ACT	021	013	De Pál így felelt: „Miért sírtok, és keserítitek a szívemet? Mert én nemcsak megkötöztetni, hanem meghalni is kész vagyok Jeruzsálemben az Úr Jézusnak nevéért.“
044	ACT	021	014	Mikor pedig nem engedett, megnyugodtunk és azt mondtuk: „Legyen meg az Úr akarata!“
044	ACT	021	015	Ezek után a napok után pedig felkészültünk, és felmentünk Jeruzsálembe.
044	ACT	021	016	A tanítványok közül is jöttek velünk együtt Cézáreából, akik elvezettek egy bizonyos ciprusi Mnázónhoz, egy régi tanítványhoz, hogy nála szálljunk meg.
044	ACT	021	017	Mikor azután megérkeztünk Jeruzsálembe, örömmel fogadtak minket az atyafiak.
044	ACT	021	018	Másnap pedig Pál velünk együtt bement Jakabhoz, ahol a vének is mindnyájan ott voltak.
044	ACT	021	019	Köszöntötte őket, majd sorjában elbeszélte, amiket az Isten a pogányok között az ő szolgálata által cselekedett.
044	ACT	021	020	Azok pedig ezt hallgatva, dicsőítették az Urat, és ezt mondták neki: „Látod, atyámfia, milyen sok ezren vannak zsidók, akik hívőkké lettek, pedig mindnyájan buzgón tartják a törvényt.
044	ACT	021	021	Felőled pedig azt hallották, hogy te mindazokat a zsidókat, akik a pogányok között vannak, Mózestől való elszakadásra tanítod, azt mondva, hogy ne metéljék körül fiaikat, se a zsidó szokások szerint ne járjanak.
044	ACT	021	022	Mit tegyünk tehát? Mindenesetre sokan összegyűlnek, ha meghallják, hogy ide jöttél.
044	ACT	021	023	Azt tedd tehát, amit mondunk neked: Van köztünk négy férfiú, akik fogadalmat tettek.
044	ACT	021	024	Ezeket magad mellé véve, tisztulj meg velük, költs rájuk, hogy megnyírják fejüket, hogy mindannyian megtudják, hogy semmi sincs azokban, amiket felőled hallottak, hanem te magad is úgy jársz, hogy a törvényt megtartod.
044	ACT	021	025	A pogányokból lett hívők felől pedig mi írtunk, azt határozva, hogy ők semmi ilyenfélét ne tartsanak meg, hanem csak tartsák távol magukat mind a bálványoknak áldozott hústól, mind a vértől, mind a megfulladt állattól, és a paráznaságtól.“
044	ACT	021	026	Akkor Pál maga mellé vette azokat a férfiakat, másnap velük megtisztult, bement a templomba, és bejelentette a tisztulás napjainak elteltét, amikor mindegyikükért bemutatják az áldozatot.
044	ACT	021	027	Amikor pedig a hét nap már eltelőben volt, az Ázsiából való zsidók, meglátták őt a templomban, fellázították az egész sokaságot és rávetették kezüket,
044	ACT	021	028	ezt kiáltva: „Izraelita férfiak, segítsetek! Ez az az ember, aki a nép ellen, a törvény ellen és e hely ellen tanít mindenkit mindenütt; ezen felül még görögöket is hozott be a templomba, és megfertőztette ezt a szent helyet.“
044	ACT	021	029	Mert látták vele korábban az efezusi Trofimoszt a városban, akiről azt vélték, hogy Pál bevitte a templomba.
044	ACT	021	030	Az egész város megmozdult, és a nép összecsődült, Pált megragadták, kivonszolták a templomból, és azonnal bezárták az ajtókat.
044	ACT	021	031	Amikor pedig meg akarták ölni, eljutott a hír a sereg ezredeséhez, hogy az egész Jeruzsálem felzendült.
044	ACT	021	032	Ő azonnal vitézeket és századosokat vett maga mellé, lefutott hozzájuk. Amikor pedig meglátták az ezredest és a vitézeket, abbahagyták Pál verését.
044	ACT	021	033	Akkor odaért az ezredes, elfogatta őt, és megparancsolta, hogy kötözzék meg két lánccal, majd kérdezősködött, hogy kicsoda ez, és mit követett el.
044	ACT	021	034	De ki ezt, ki azt kiáltotta a sokaságból, és miután nem érthette meg a bizonyos valóságot a zajongás miatt, megparancsolta, hogy vigyék el a várba.
044	ACT	021	035	Amikor pedig a lépcsőkhöz jutott, a vitézeknek vinniük kellett őt a nép erőszakossága miatt,
044	ACT	021	036	mert az egész sokaság követte őket, és kiáltozott: „Öld meg őt!“
044	ACT	021	037	Amikor pedig már a várba akarták bevinni Pált, ezt mondta az ezredesnek: „Szabad-e valamit mondanom neked?“Az pedig ezt mondta: „Tudsz görögül?
044	ACT	021	038	Hát nem te vagy az az egyiptomi, aki néhány nappal ezelőtt fellázította, és kivitte a pusztába azt a négyezer orgyilkos férfiút?“
044	ACT	021	039	Pál pedig ezt mondta: „Én ugyan tarzuszi zsidó ember vagyok, Cilicia nem ismeretlen városának polgára, de kérlek téged, engedd meg nekem, hogy szóljak a néphez.“
044	ACT	021	040	Amikor aztán megengedte, Pál a lépcsőkön állva intett kezével a népnek, és mikor nagy csend lett, megszólalt zsidó nyelven:
044	ACT	022	001	„Atyámfiai, férfiak és atyák, hallgassátok meg beszédemet, amellyel most magamat előttetek mentem.“
044	ACT	022	002	Mikor pedig hallották, hogy zsidó nyelven szól hozzájuk, még inkább nyugalmat tanúsítottak. És ezt mondta:
044	ACT	022	003	„Én zsidó ember vagyok, a ciliciai Tarzuszban születtem, éspedig ebben a városban nevelkedtem, s Gamáliel lábainál tanítottak az atyák törvényének pontossága szerint, buzgó voltam az Istenhez, miként ti mindnyájan vagytok ma.
044	ACT	022	004	Ezt a tanítást üldöztem mindhalálig, megkötöztem és börtönbe vetettem mind férfiakat, mind nőket.
044	ACT	022	005	A főpap is bizonyságom nekem, és a vének egész tanácsa, akiktől leveleket is kaptam a testvérekhez mikor Damaszkuszba mentem, hogy az odavalósiakat is elfogva Jeruzsálembe hozzam, hogy bűnhődjenek.
044	ACT	022	006	Történt pedig, hogy amint mentünk, és közeledtünk Damaszkuszhoz, déltájban nagy hirtelenséggel az égből nagy világosság sugárzott körül engem.
044	ACT	022	007	Leestem a földre, és hangot hallottam, amely azt mondta nekem: Saul, Saul, miért üldözöl engem?
044	ACT	022	008	Én pedig megkérdeztem: Kicsoda vagy, Uram? És ő ezt mondta nekem: Én vagyok a Názáreti Jézus, akit te kergetsz.
044	ACT	022	009	Akik pedig velem voltak, a világosságot ugyan látták és megrémültek, de annak hangját, aki nekem szólt, nem hallották.
044	ACT	022	010	Én pedig ezt mondtam: Mit tegyek, Uram? Az Úr pedig ezt mondta nekem: Kelj fel és menj el Damaszkuszba, ott megmondják neked mindazt, amit Isten elrendelt, hogy véghez vigyed.
044	ACT	022	011	Mivel pedig nem láttam annak a világosságnak a ragyogása miatt, akik velem voltak kézen fogva vezettek, és elmentem Damaszkuszba.
044	ACT	022	012	Egy bizonyos Anániás pedig, aki a törvény szerint istenfélő férfiú, aki mellett az ott lakó zsidók mind jó bizonyságot tesznek,
044	ACT	022	013	eljött hozzám, mellém állt, és ezt mondta nekem: Saul atyámfia, nyerd vissza szemed világát. És én abban a szempillantásban reá tekintettem.
044	ACT	022	014	Ő pedig ezt mondta: A mi atyáinknak Istene választott ki téged, hogy megismerd az ő akaratát, és meglásd az Igazat, és hangot hallj az ő szájából.
044	ACT	022	015	Mert tanúbizonysága leszel neki minden embernél arról, amiket láttál és hallottál.
044	ACT	022	016	Most azért miért késlekedsz? Kelj fel, keresztelkedj meg, és mosd le bűneidet, segítségül hívva az Úrnak nevét.
044	ACT	022	017	Történt pedig, hogy mikor Jeruzsálembe visszatértem, és imádkoztam a templomban, elragadtattam lélekben,
044	ACT	022	018	és láttam őt, aki ezt mondta nekem: Siess és menj ki hamar Jeruzsálemből, mert nem fogadják el a rólam szóló tanúbizonyságtételedet.
044	ACT	022	019	Én pedig ezt mondtam erre: Uram, ők maguk tudják, hogy én börtönbe vetettem, és zsinagógáról zsinagógára járva megverettem azokat, akik hittek benned.
044	ACT	022	020	És amikor a te mártírodnak, Istvánnak vérét kiontották, én is ott álltam, és helyeseltem az ő megölését, és azoknak köntösét őriztem, akik őt megölték.
044	ACT	022	021	De ő azt mondta nekem: Eredj el, mert én messze küldelek téged a pogányok közé.“
044	ACT	022	022	Eddig a szóig hallgatták őt, de most felemelték szavukat: „Töröld el a föld színéről az ilyet, mert nem illik neki élnie.“
044	ACT	022	023	Amikor pedig azok kiabáltak, köntösüket elhányták és port szórtak a levegőbe,
044	ACT	022	024	megparancsolta az ezredes, hogy vigyék a várba, s korbácsütésekkel vallassák ki, hogy megtudhassa, miért kiabáltak úgy reá.
044	ACT	022	025	Amint azonban lekötötték őt a szíjakkal, Pál az ott álló századosnak ezt mondta: „Vajon szabad-e nektek római embert, akit el nem ítéltek, megostorozni?“
044	ACT	022	026	Miután pedig ezt meghallotta a százados, elment és jelentette az ezredesnek ezt mondva: „Vigyázz, hogy mit akarsz tenni, mert ez az ember római.“
044	ACT	022	027	Erre odament hozzá az ezredes, és ezt mondta neki: „Mondd meg nekem, te római vagy-e?“Ő pedig mondta: „Az vagyok.“
044	ACT	022	028	Az ezredes erre így felelt: „Én nagy összegért vettem meg ezt a polgárjogot.“Pál pedig mondta: „Én pedig benne is születtem.“
044	ACT	022	029	Ekkor azonnal félreálltak tőle azok, akik vallatni akarták. Sőt az ezredes is megijedt, amikor megértette, hogy római, és megkötöztette őt.
044	ACT	022	030	Másnap aztán meg akarta tudni a valóságot, hogy mivel vádolják a zsidók, feloldatta bilincseiből, és megparancsolta, hogy a főpapok az egész tanácsukkal együtt menjenek hozzá. Pált pedig levezettette és eléjük állította.
044	ACT	023	001	Mikor pedig Pál a nagytanácsra emelte szemét, ezt mondta: „Atyámfiai, férfiak, én teljesen jó lelkiismerettel szolgáltam az Istennek mind e mai napig.“
044	ACT	023	002	Anániás főpap pedig megparancsolta azoknak, akik mellette álltak, hogy üssék szájon.
044	ACT	023	003	Akkor Pál azt mondta neki: „Megver az Isten téged, te kimeszelt fal! Te leülsz a törvény szerint engem megítélni, és törvényellenesen cselekedve parancsolod, hogy engem verjenek?“
044	ACT	023	004	Az ott állók pedig ezt mondták: „Az Istennek főpapját szidalmazod?“
044	ACT	023	005	Pál pedig azt mondta: „Nem tudtam, atyámfiai, hogy főpap, mert meg van írva: »A te néped fejedelmét ne átkozd!«“
044	ACT	023	006	Amikor pedig Pálnak eszébe jutott, hogy az egyik részük a szadduceusok, a másik pedig a farizeusok közül való, felkiáltott a tanács előtt: „Atyámfiai, férfiak, én farizeus vagyok, farizeus fia: A halottak reménysége és feltámadása miatt vádolnak engem.“
044	ACT	023	007	Amikor pedig ezt mondta, meghasonlás támadt a farizeusok és a szadduceusok között, és a sokaság megoszlott.
044	ACT	023	008	Mert a szadduceusok azt mondják, hogy nincs feltámadás, sem angyal, sem lélek, a farizeusok pedig mind a kettőt vallják.
044	ACT	023	009	Erre nagy kiáltozás támadt, és a farizeusok pártjából néhány írástudó felállt, és tusakodott, és ezt mondták: „Semmi rosszat nem találunk ebben az emberben. Ha pedig Lélek szólt neki, vagy angyal, ne tusakodjunk Isten ellen.“
044	ACT	023	010	Mikor pedig nagy meghasonlás támadt közöttük, félt az ezredes, hogy Pált szétszaggatják, és megparancsolta, hogy a sereg jöjjön le, és ragadja ki őt közülük, és vigye el a várba.
044	ACT	023	011	A következő éjszakán pedig mellé állt az Úr, és ezt mondta: „Bízzál, Pál! Mert amiképpen bizonyságot tettél az én rólam szóló dolgokról Jeruzsálemben, úgy kell néked Rómában is bizonyságot tenned.“
044	ACT	023	012	Amikor pedig reggel lett, a zsidók közül néhányan összeszövetkeztek, és átok alatt kötelezték magukat, hogy sem nem esznek, sem nem isznak addig, amíg meg nem ölik Pált.
044	ACT	023	013	Negyvennél is többen voltak azok, akik ezt az összeesküvést szőtték.
044	ACT	023	014	Ezek elmentek a főpapokhoz és a vénekhez, és ezt mondták: „Átok alatt megesküdtünk, hogy semmit nem ízlelünk addig, amíg meg nem öljük Pált.
044	ACT	023	015	Most azért ti jelentsétek be az ezredesnek a tanáccsal együtt, hogy holnap hozza le őt hozzátok, mintha az ő dolgának tüzetesebben végére akarnátok járni. Mi pedig, mielőtt ide érne, készek vagyunk megölni őt.“
044	ACT	023	016	Azonban Pál nővérének fia meghallotta ezt a cselszövést, megjelent, bement a várba és tudtára adta Pálnak.
044	ACT	023	017	Pál pedig a századosok közül magához hívatott egyet, és ezt mondta: „Vezesd ezt az ifjat az ezredeshez, mert valamit jelenteni akar neki.“
044	ACT	023	018	Ezért maga mellé vette őt, és elvitte az ezredeshez, és ezt mondta: „A fogoly Pál magához hivatott engem, és kért, hogy ezt az ifjat vezessem hozzád, mert valamit mondani akar neked.“
044	ACT	023	019	Az ezredes pedig kézen fogta, és félrevonulva megkérdezte tőle: „Mi az, amit jelenteni akarsz nekem?“
044	ACT	023	020	Ő pedig ezt mondta: „A zsidók eldöntötték, hogy megkérnek téged, hogy Pált holnap vidd le a tanács elé, mintha valamit tüzetesebben meg akarnának tudni tőle.
044	ACT	023	021	De te ne engedj nekik, mert közülük negyvennél több férfiú leselkedik rá, akik átok alatt kötelezték el magukat, hogy sem nem esznek, sem nem isznak addig, amíg meg nem ölik őt. Már készen is vannak, a te üzenetedre várakoznak.“
044	ACT	023	022	Az ezredes ekkor elbocsátotta az ifjút, meghagyva neki: „Ne mondd el senkinek, hogy ezeket jelentetted nekem.“
044	ACT	023	023	Ezután magához hívatott kettőt a századosok közül, és ezt mondta: „Készítsetek föl kétszáz vitézt, hogy induljanak Cézáreába, hetven lovast és kétszáz parittyást, az éjszakának harmadik órájától fogva.
044	ACT	023	024	Adjatok hátas állatokat is melléjük, hogy Pált felültetve békességben vigyék Félix tiszttartóhoz.“
044	ACT	023	025	Levelet is írt, melynek tartalma ez volt:
044	ACT	023	026	„Klaudiusz Liziász, a nemes Félix tiszttartónak üdvözletét küldi!
044	ACT	023	027	Ezt a férfiút, a zsidók elfogták, és meg akarták ölni, odamenve a sereggel, kiszabadítottam, megértve, hogy római.
044	ACT	023	028	Meg akartam tudni az okát, miért vádolják őt, levittem a tanácsuk elé.
044	ACT	023	029	És úgy találtam, hogy az ő törvényüknek kérdései miatt vádolják, de semmi halálra vagy fogságra méltó vétke nincs.
044	ACT	023	030	Mivel pedig nekem megjelentették, hogy a zsidók ezután a férfiú után ólálkodni akarnak, azonnal hozzád küldtem, s meghagytam vádlóinak is, hogy ami dolguk ellene van, előtted mondják meg. Légy jó egészségben!“
044	ACT	023	031	A vitézek tehát, amint nekik megparancsolták, Pált felvették, és elvitték azon az éjszakán Antipatriszba.
044	ACT	023	032	Másnap pedig hagyták a lovasokat tovább menni vele, és visszatértek a várba.
044	ACT	023	033	Ők pedig eljutottak Cézáreába, és átadták a levelet a tiszttartónak, és Pált is eléállították.
044	ACT	023	034	Amikor pedig elolvasta a tiszttartó, és megkérdezte, melyik tartományból való, és megértette, hogy Ciliciából,
044	ACT	023	035	ezt mondta: „Majd kihallgatlak, amikor vádlóid is eljönnek.“És megparancsolta, hogy Heródes palotájában őrizzék őt.
044	ACT	024	001	Öt nap múlva aztán elment Anániás főpap a vénekkel és egy Tertullusz nevű prókátorral, akik panaszt tettek a tiszttartónál Pál ellen.
044	ACT	024	002	Amikor pedig előszólították, Tertullusz vádolni kezdte:
044	ACT	024	003	„Nagyságos Félix, teljes hálával ismerjük el, hogy általad nagy békességet nyerünk, és gondoskodásod folytán igen jó intézkedések történnek erre a népre nézve, minden tekintetben és mindenütt.
044	ACT	024	004	De hogy téged sok ideig ne tartóztassalak, kérlek hallgass meg minket röviden kegyelmességed szerint.
044	ACT	024	005	Mi ugyanis úgy találtuk, hogy ez veszedelmes ember, és meghasonlást támaszt a föld kerekségén levő valamennyi zsidó között, és a názáretiek felekezetének feje,
044	ACT	024	006	aki a templomot is meg akarta szentségteleníteni, de elfogtuk őt, és a mi törvényünk szerint akartuk elítélni.
044	ACT	024	007	Liziász ezredes azonban, nagy karhatalommal oda jött, és kivette őt kezünkből,
044	ACT	024	008	és azt parancsolta, hogy az ő vádlói hozzád jöjjenek. Tőle te magad, ha kihallgatod, értesülhetsz mindezekről, melyekkel mi őt vádoljuk.“
044	ACT	024	009	A zsidók is helybenhagyták ezt, és bizonygatták, hogy mindez valóban így van.
044	ACT	024	010	Miután intett neki a tiszttartó, hogy szóljon, Pál így felelt: „Mivel tudom, hogy te sok esztendő óta vagy ennek a népnek bírája, bátrabban védekezem a magam ügyében,
044	ACT	024	011	mert megtudhatod, hogy nincs tizenkét napnál több, mióta feljöttem imádkozni Jeruzsálembe.
044	ACT	024	012	De a templomban sem láttak úgy, hogy valakivel vitatkoztam volna, vagy hogy a népet egybecsődítettem volna, sem a zsinagógákban, sem a városban.
044	ACT	024	013	Rám sem bizonyíthatják azokat, amikkel most engem vádolnak.
044	ACT	024	014	Azt pedig vallom, hogy én aszerint az út szerint – amelyet eretnekségnek mondanak –, úgy szolgálok az atyáim Istenének, mint aki hiszek mindabban, ami a törvényben és a próféták könyvében meg van írva.
044	ACT	024	015	Reménységem van az Istenben, hogy amit ők maguk is várnak, lesz feltámadásuk a halottaknak, mind az igazaknak, mind a hamisaknak.
044	ACT	024	016	Ebben gyakorlom magamat, hogy botránkozás nélkül való lelkiismeretem legyen az Isten és emberek előtt mindenkor.
044	ACT	024	017	Sok esztendő múltán pedig eljöttem, hogy népemnek alamizsnát hozzak és áldozatokat.
044	ACT	024	018	Eközben találtak rám a templomban megtisztulva, néhány Ázsiából való zsidó, nem csődületben, sem pedig háborúság támasztása közben.
044	ACT	024	019	Nekik kellett volna eléd jönni, és vádolni engem, ha valami panaszuk volna ellenem.
044	ACT	024	020	Vagy ők maguk mondják meg, vajon találtak-e bennem valami hamis cselekedetet, amikor a tanács előtt álltam,
044	ACT	024	021	ha csak nem annak az egy mondatnak tekintetében, amelyet közöttük állva kiáltottam, hogy: A halottak feltámadása miatt vádoltok a mai napon.“
044	ACT	024	022	Amikor pedig Félix ezeket hallotta, elhalasztotta az ügyet, mivel tüzetesebb tudomása volt ennek a szerzetnek a tanítása felől, és ezt mondta: „Amikor Liziasz ezredes eljön, dönteni fogok ügyetekben.“
044	ACT	024	023	Megparancsolta a századosnak, hogy őrizzék Pált, de enyhébb fogságban legyen, és senkit ne tiltsanak el az övéi közül attól, hogy szolgálatára legyen, vagy bemenjen hozzá.
044	ACT	024	024	Néhány nap múlva pedig Félix megjelent feleségével Druzillával együtt, aki zsidó asszony volt, és maga elé hívatta Pált, és meghallgatta a Krisztusban való hit felől.
044	ACT	024	025	Amikor pedig az igazságról, önmegtartóztatásról és az eljövendő ítéletről beszélt, megrémülve, ezt mondta Félix: „Most eredj el, de mikor alkalmam lesz, ismét magamhoz hívatlak“.
044	ACT	024	026	Ugyanakkor azt is remélte, hogy Pál pénzt ad neki, hogy szabadon bocsássa, ezért is gyakrabban hívatta magához, és beszélgetett vele.
044	ACT	024	027	Két esztendő elmúltával, Félix utóda Porciusz Fesztusz lett. A zsidóknak kedveskedni akart Félix, és Pált fogságban hagyta.
044	ACT	025	001	Fesztusz tehát, miután bement a tartományba, három nap múlva felment Jeruzsálembe Cézáreából.
044	ACT	025	002	A főpap és a zsidók főemberei pedig panaszt tettek neki Pál ellen, és kérték
044	ACT	025	003	jóindulatát, hogy Pált hozassa át Jeruzsálembe, hogy lest vetve megölhessék őt az úton.
044	ACT	025	004	Fesztusz azonban azt felelte, hogy Pált Cézáreában őrzik, ő maga pedig hamarosan el fog menni.
044	ACT	025	005	„Akik pedig köztetek, úgymond, főemberek, jöjjenek velem, és ha valami gonoszság van abban a férfiban, emeljenek vádat ellene.“
044	ACT	025	006	Miután pedig tíz napnál tovább időzött közöttük, lement Cézáreába. Másnap beült a bírói székbe, és előhozatta Pált.
044	ACT	025	007	Amikor pedig megjelent, körülállták a zsidók, akik lementek Jeruzsálemből, és sok súlyos vádat hoztak fel Pál ellen, melyeket nem bírtak bebizonyítani.
044	ACT	025	008	Pál a maga mentségére ezt felelte: „Sem a zsidók törvénye ellen, sem a templom ellen, sem a császár ellen, nem vétettem semmit.“
044	ACT	025	009	Fesztusz azonban a zsidóknak kedveskedni akart, és ezt mondta Pálnak: „Akarsz-e Jeruzsálembe felmenni, hogy ott ítélkezzem ezekről ebben az ügyben?“
044	ACT	025	010	Pál azonban ezt mondta: „A császár ítélőszéke előtt állok, itt ítéljenek meg. A zsidóknak semmit sem vétettem, miként te is jól tudod.
044	ACT	025	011	Mert ha vétkes vagyok, és valami halálra méltót cselekedtem, nem vonakodom a haláltól, ha azonban semmi sincs azokban, amikkel ezek vádolnak engem, senki sem szolgáltathat ki engem nekik. A császárhoz föllebbezek!“
044	ACT	025	012	Akkor Fesztusz tanácsával értekezett, és ezt felelte: „A császárhoz föllebbeztél, a császár elé fogsz menni!“
044	ACT	025	013	Néhány nap múlva pedig Agrippa király és Berniké érkezett Cézáreába, hogy köszöntsék Fesztuszt.
044	ACT	025	014	Amikor pedig több napig ott időztek, Fesztusz előadta a királynak Pál ügyét: „Van itt egy fogoly, akit Félix hagyott itt.
044	ACT	025	015	Amikor Jeruzsálembe mentem, jelentést tettek róla a főpapok és a zsidók vénei, kérve ellene ítéletet.
044	ACT	025	016	Nekik azt feleltem, hogy nem szokásuk a rómaiaknak, hogy egy embert halálra adjanak, mielőtt a vádlottat nem szembesítenék vádlóival, és alkalmat nem kap a vád felől való védekezésre.
044	ACT	025	017	Amikor aztán ide gyűltek, késedelem nélkül másnap az ítélőszékbe ültem, előhozattam azt a férfit,
044	ACT	025	018	aki ellen – amikor vádlói előálltak –, semmi bűnt nem hoztak fel azok közül, amiket én sejtettem,
044	ACT	025	019	hanem valamilyen vitás kérdéseik voltak vele a tulajdon vallásuk felől, és egy bizonyos meghalt Jézus felől, akiről Pál azt állította, hogy él.
044	ACT	025	020	Én pedig bizonytalanságban voltam erre a vitára nézve, s megkérdeztem, vajon nem akar-e Jeruzsálembe menni, hogy ott mondjanak ítéletet ezek felől.
044	ACT	025	021	Pál azonban föllebbezett, hogy őt tartsák fenn Augustus döntése számára, én pedig megparancsoltam, hogy tartsák fogva őt, amíg a császárhoz nem küldhetem.“
044	ACT	025	022	Agrippa erre ezt mondta Fesztusznak: „Szeretném magam is azt az embert hallani.“Ő pedig ezt felelte: „Holnap hallani fogod őt.“
044	ACT	025	023	Másnap tehát eljött Agrippa és Berniké nagy pompával, bementek a kihallgatási terembe az ezredesekkel, és a város előkelőségeivel együtt. Fesztusz parancsára elővezették Pált.
044	ACT	025	024	Fesztusz pedig ezt mondta: „Agrippa király és ti férfiak mindnyájan, akik velünk együtt itt vagytok! Látjátok őt, aki miatt a zsidóknak egész sokasága keresett meg engem, mind Jeruzsálemben, mind itt, azt kiáltva, hogy nem szabad neki életben maradni.
044	ACT	025	025	Én pedig, ámbár megértettem, hogy semmi halálra méltó dolgot sem cselekedett, de mivel éppen ő maga föllebbezett Augustushoz, úgy határoztam, hogy elküldöm hozzá.
044	ACT	025	026	Mivel nem tudok semmi bizonyosat írni róla az én uramnak, ezért hoztam elétek, és kiváltképpen te eléd, Agrippa király, hogy a kihallgatás megtörténtével tudjak mit írni.
044	ACT	025	027	Mert esztelen dolognak tartom, hogy aki foglyot küld, ne jelentse az ellene való vádakat is.“
044	ACT	026	001	Agrippa erre ezt mondta Pálnak: „Megengedjük neked, hogy szólj a magad mentségére.“Akkor Pál kinyújtotta a kezét, és védőbeszédet tartott:
044	ACT	026	002	„Agrippa király! Boldognak tartom magam, hogy mindazok felől, amikkel a zsidók vádolnak, előtted fogok védekezni e mai napon,
044	ACT	026	003	mivel te nagyon jól ismered a zsidók minden szokását és vitás kérdését. Azért kérlek, hallgass meg engem türelmesen!
044	ACT	026	004	Életemet, amely kezdettől fogva az én népem között Jeruzsálemben folyt le, ifjúságomtól fogva ismerik a zsidók mindnyájan.
044	ACT	026	005	Ők tudják rólam kezdettől fogva, tanúsítani is tudnák, hogy én a mi vallásunk legszigorúbb felekezete szerint éltem, mint farizeus.
044	ACT	026	006	Most is az Istentől a mi atyáinknak tett ígéret reménysége miatt állok itt vád alatt.
044	ACT	026	007	Éjjel és nappal buzgón szolgálva, a mi tizenkét nemzetségünk is reméli, hogy ez beteljesül. E miatt a reménység miatt vádolnak a zsidók, Agrippa király.
044	ACT	026	008	Miért tűnik nektek hihetetlen dolognak, hogy Isten halottakat támaszt fel?
044	ACT	026	009	Én is elhatároztam magamban, hogy sok ellenséges dolgot kell cselekednem a Názáreti Jézus neve ellen.
044	ACT	026	010	Ezt meg is tettem Jeruzsálemben, és a szentek közül sokat börtönbe vettettem, melyre a főpapoktól felhatalmazást kaptam. Sőt amikor megölték őket, szavazatommal hozzájárultam.
044	ACT	026	011	A zsinagógákban mindenfelé gyakran büntettem, káromlásra kényszerítettem, és féktelen dühömben egészen az idegen városokig kergettem őket.
044	ACT	026	012	Amikor egyszer éppen ilyen ügyben útban voltam Damaszkusz felé, a főpapok felhatalmazásával és engedélyével,
044	ACT	026	013	délben az úton azt láttam, király, hogy a mennyből a napnak fényességét is meghaladó világosság sugárzott körül engem és azokat, akik velem együtt haladtak.
044	ACT	026	014	Amikor pedig mindnyájan leestünk a földre, szózatot hallottam, mely hozzám szólt, és ezt mondta zsidó nyelven: Saul, Saul, mit kergetsz engem? Nehéz neked az ösztöke ellen rugódoznod.
044	ACT	026	015	Erre én ezt kérdeztem: Kicsoda vagy, Uram? Az Úr ezt felelte: Én vagyok Jézus, akit te kergetsz.
044	ACT	026	016	De kelj fel, és állj lábaidra, mert azért jelentem meg neked, hogy téged szolgává és bizonysággá rendeljelek azokban, amiket láttál, és azokban, amelyekben meg fogok neked jelenni.
044	ACT	026	017	Megoltalmazlak téged e néptől és a pogányoktól, akik közé most küldelek,
044	ACT	026	018	hogy nyisd meg a szemeiket, hogy sötétségből világosságra, és a Sátán hatalmából az Istenhez térjenek, hogy bűneiknek bocsánatát, és a megszenteltek között osztályrészt nyerjenek az én bennem való hit által.
044	ACT	026	019	Ezért, Agrippa király, nem lettem engedetlen a mennyei látás iránt,
044	ACT	026	020	hanem először a damaszkusziaknak és jeruzsálemiaknak, majd Júdea egész tartományában és a pogányoknak hirdettem, hogy bánják meg bűneiket, és térjenek meg az Istenhez, megtéréshez méltó cselekedeteket cselekedve.
044	ACT	026	021	Ezekért akartak engem megölni a zsidók, amikor megfogtak a templomban.
044	ACT	026	022	De Istentől segítséget kaptam, s mind e mai napig itt állok, és bizonyságot teszek mind kicsinynek, mind nagynak, és semmit nem mondok azokon kívül, amikről a próféták és Mózes megmondták, hogy be fognak teljesedni,
044	ACT	026	023	hogy a Krisztusnak szenvednie kell, hogy elsőnek támad fel a halottak közül, és világosságot fog hirdetni ennek a népnek és a pogányoknak.“
044	ACT	026	024	Mikor pedig ezeket hozta fel a maga mentségére, Fesztusz hangosan mondta: „Bolond vagy te, Pál! A sok tudomány téged őrültségbe visz.“
044	ACT	026	025	Pál azonban ezt mondta: „Nem vagyok bolond, nemes Fesztusz, hanem igaz és józan beszédeket szólok.
044	ACT	026	026	Mert tud ezekről a király, akihez bátran is szólok: mert éppen nem gondolom, hogy ezek közül előtte bármi is ismeretlen volna, mert nem valami zugban történt dolog ez.
044	ACT	026	027	Hiszel-e, Agrippa király, a prófétáknak? Tudom, hogy hiszel.“
044	ACT	026	028	Agrippa pedig ezt mondta Pálnak: „Majdnem ráveszel engem, hogy keresztyénné legyek.“
044	ACT	026	029	Pál pedig mondta: „Kívánnám Istentől, hogy ne csak majdnem, hanem nagyon is, és ne csak te, hanem mindazok, akik ma engem hallgatnak, lennétek olyanok, amilyen én is vagyok, de e bilincsek nélkül.“
044	ACT	026	030	Mikor ezeket mondta, felkelt a király, a tiszttartó, Berniké és akik velük együtt ültek.
044	ACT	026	031	Visszavonultak, beszélgettek egymással és ezt mondták: „Semmi halálra, vagy fogságra méltó dolgot nem tett ez az ember.“
044	ACT	026	032	Agrippa pedig ezt mondta Fesztusznak: „Ezt az embert szabadon lehetett volna bocsátani, ha a császárhoz nem föllebbezett volna.“
044	ACT	027	001	Amikor pedig eldöntötték, hogy mi Itáliába hajózzunk, átadták mind Pált, mind néhány más foglyot egy Juliusz nevű századosnak a császári seregből.
044	ACT	027	002	Beszálltunk hát egy Adramittiumból való hajóba, és az Ázsia mentén fekvő helyeket akarva behajózni, elindultunk. Velünk tartott a macedóniai Arisztárkhosz, aki Thesszalonikából való.
044	ACT	027	003	Másnap megérkeztünk Szidónba. Juliusz emberséggel bánt Pállal, megengedte, hogy barátaihoz elmenjen, és azok gondoskodjanak róla.
044	ACT	027	004	Onnan elindulva Ciprus alatt eveztünk el, mivel ellenszél volt.
044	ACT	027	005	A Cilicia és Pamfília mellett levő tengeren átevezve eljutottunk a líciai Mirába.
044	ACT	027	006	Mivel ott a százados egy Itáliába menő alexandriai hajót talált, abba szállított be minket.
044	ACT	027	007	Több napon át azonban lassan hajóztunk, és nehezen érkeztünk el Knidosz elé. Mivel nem engedett bennünket odajutni a szél, elhajóztunk Kréta alatt, Szalmóné mellett,
044	ACT	027	008	és nagy üggyel-bajjal elhajózva mellette, eljutottunk egy helyre, melyet Szépkikötőknek neveznek, melyhez közel volt Lázea városa.
044	ACT	027	009	Mivel pedig sok idő múlt el és a hajózás már veszedelmes volt, mivel a böjt is elmúlt már, Pál intette őket:
044	ACT	027	010	„Férfiak, látom, hogy nemcsak a teherre és a hajóra, hanem a mi életünkre nézve is veszélyes lesz ez a hajózás.“
044	ACT	027	011	De a százados inkább hitt a kormányosnak és a hajótulajdonosnak, mint annak, amit Pál mondott.
044	ACT	027	012	Mivel pedig az a kikötő telelésre nem volt alkalmas, a többség azt határozta, hogy hajózzanak el onnan is, hátha valami módon eljutnak Főnixbe, Kréta kikötőjébe, mely délnyugat és északnyugat felé néz, ahol áttelelhetnének.
044	ACT	027	013	Mivel pedig déli szél kezdett lassan fújni, azt gondolták, hogy feltett szándékuknak uraivá lettek, elindultak s Kréta közelében hajóztak el.
044	ACT	027	014	Nem sokára azonban viharos szélvész csapott le oda, amelyet észak-keleti szélnek neveznek.
044	ACT	027	015	Mikor pedig az a hajót magával ragadta, és nem bírt a széllel szembe menni, nekieresztve sodortattunk tovább.
044	ACT	027	016	Mikor pedig egy kis sziget alá futottunk, melyet Klaudának hívnak, alig bírtuk hatalmunkba keríteni a csónakot.
044	ACT	027	017	Miután ezt felvonták, védőintézkedéseket tettek: alul átkötözték a hajót, és mivel féltek, hogy zátonyra bukkannak, leeresztették a vitorlát, és úgy sodródtak tovább.
044	ACT	027	018	Amikor pedig a szélvész nagyon hányt-vetett bennünket, másnap a hajóterhet kidobálták.
044	ACT	027	019	Harmadnap tulajdon kezeinkkel szórtuk ki a hajó felszerelését.
044	ACT	027	020	Amikor pedig több napon át sem nap, sem csillagok nem látszottak, és nem kis vihar szorongatott, életben maradásunk minden reménysége elveszett.
044	ACT	027	021	Amikor pedig már hosszú ideje nem ettek, akkor Pál felállt közöttük, és ezt mondta: „Az lett volna a jó, ó férfiak, hogy engedelmeskedve nekem, nem indultunk volna el Krétából, és elkerültük volna ezt a bajt és kárt.
044	ACT	027	022	Én azonban mostanra nézve is intelek benneteket, hogy jó reménységben legyetek, mert egy lélek sem vész el közületek, csak a hajó.
044	ACT	027	023	Mert ma éjjel mellém állt az Istennek az angyala, akié vagyok, akinek szolgálok is,
044	ACT	027	024	és ezt mondta: Ne félj Pál, neked a császár elé kell állnod. És íme az Isten ajándékba adta neked mindazokat, akik veled hajóznak.
044	ACT	027	025	Ezért jó reménységben legyetek, férfiak! Mert hiszek az Istennek, hogy úgy lesz, amint nekem megmondta.
044	ACT	027	026	Egy szigetre kell kivetődnünk.“
044	ACT	027	027	Amikor pedig eljött a tizennegyedik éjszaka, amióta az Adrián hányódtunk, éjféltájban észrevették a hajósok, hogy valami szárazföldhöz közeledünk.
044	ACT	027	028	Lebocsátották a vízmérő ónt, és húsz ölnyinek találták. Majd egy kissé tovább menve ismét lebocsátották a vízmérő ónt, és tizenöt ölnyinek találták.
044	ACT	027	029	Mivel féltek, hogy szirtes helyekre vetődhetnek, a hajónak hátulsó részéből négy vasmacskát vetettek ki, s alig várták, hogy nappal legyen.
044	ACT	027	030	A hajósok pedig amikor el akartak menekülni a hajóból, a csónakot lebocsátották a tengerre, színlelve, mintha a hajó orrából vasmacskákat akarnának leereszteni.
044	ACT	027	031	Pál azonban ezt mondta a századosnak és a vitézeknek: „Ha ezek nem maradnak a hajóban, akkor ti sem menekülhettek meg.“
044	ACT	027	032	Ekkor a katonák elvágták a csónak köteleit, és hagyták hogy kiessen.
044	ACT	027	033	Addig pedig, amíg nappal nem lett, Pál bíztatta mindnyájukat, hogy egyenek, és ezt mondva: „Ma tizennegyedik napja, amióta étlen várakoztok, és semmit sem vettetek magatokhoz.
044	ACT	027	034	Ezért intelek benneteket, hogy egyetek, mert ez a ti javatokra szolgál. Mert közületek senkinek sem esik le egyetlen hajszál sem a fejéről.“
044	ACT	027	035	Mikor pedig ezeket mondta, kezébe vette a kenyeret, hálát adott Istennek mindnyájuk előtt és megtörve, enni kezdett.
044	ACT	027	036	Erre felbátorodtak mindnyájan, és szintén vettek magukhoz táplálékot.
044	ACT	027	037	A hajóban lélekszám szerint összesen kétszázhetvenhatan voltak.
044	ACT	027	038	Miután pedig megelégedtek az eledellel, a hajót megkönnyebbítették, a gabonát kiszórták a tengerbe.
044	ACT	027	039	Amikor pedig megvirradt, a szárazföldet nem ismerték fel, hanem egy öblöt vettek észre, amelynek sima partja volt, és elhatározták, hogy kihajtják rá a hajót, ha bírják.
044	ACT	027	040	A vasmacskákat körös-körül elvagdalták, és a tengerben hagyták, egyszersmind eloldották a kormányrudak köteleit, és felvonva a nagy vitorlát a szélfúvás felé, igyekeztek a part felé haladni.
044	ACT	027	041	Amikor azonban egy zátonyos helyre találtak, ráhajtották a hajót. Az első része ugyan megakadt és mozdíthatatlanul maradt, a hátulsó része azonban szakadozott a hullámok ereje miatt.
044	ACT	027	042	A katonáknak pedig az volt a szándékuk, hogy a foglyokat vágják le, hogy senki el ne szaladhasson, miután kiúszott.
044	ACT	027	043	De a százados meg akarta tartani Pált, megtiltotta nekik e szándékot és megparancsolta, hogy akik úszni tudnak, először azok ugorjanak a tengerbe, és meneküljenek ki a szárazföldre,
044	ACT	027	044	a többiek pedig ki deszkákon, ki a hajó egyéb darabjain. Így történt, hogy mindnyájan szerencsésen kimenekültek a szárazföldre.
044	ACT	028	001	Miután szerencsésen megmenekültek, megtudták, hogy Máltának nevezik azt a szigetet.
044	ACT	028	002	A barbárok pedig nem mindennapi emberséget tanúsítottak irántuk, mert tüzet raktak, és befogadtak mindnyájunkat, a bennünket ért zápor és hideg miatt.
044	ACT	028	003	Amikor pedig Pál sok venyigét szedett, és a tűzre tette, egy vipera a melegből kimászva, a kezére ragadt.
044	ACT	028	004	Amikor pedig látták a barbárok a kezéről függeni a mérges kígyót, azt mondták egymásnak: „Nyilván gyilkos ez az ember, akit nem hagyott élni a bosszúállás, noha a tengerből megszabadult.“
044	ACT	028	005	De neki, miután a kígyót lerázta a tűzbe, semmi baja sem lett.
044	ACT	028	006	Azok pedig azt várták, hogy meg fog dagadni, vagy nagy hirtelenséggel halva rogyik le. Mikor azonban sok ideig várták, és látták, hogy semmi baja nem lesz, megváltoztatták véleményüket, és istennek mondták őt.
044	ACT	028	007	Annak a helynek a környékén voltak a sziget főemberének, név szerit Publiusznak mezei jószágai, aki befogadott minket és három napig nagy emberségesen vendégül látott.
044	ACT	028	008	Történt pedig, hogy Publiusz atyja hideglelésben és vérhasban betegen feküdt. Pál bement hozzá, és miután könyörgött, kezeit rátéve meggyógyította őt.
044	ACT	028	009	Miután ez megtörtént, mások is, akik betegek voltak a szigeten, odajöttek hozzá, és meggyógyultak.
044	ACT	028	010	Így nagy tisztességben álltunk, és amikor elindultunk, elláttak minden szükséges dologgal.
044	ACT	028	011	Három hónap múlva azután egy alexandriai hajón elindultunk, amely a szigeten telelt, és amelynek címere Kásztor és Pollux volt.
044	ACT	028	012	Szirakuzába eljutva, ott maradtunk három napig.
044	ACT	028	013	Onnan körülkerülve, eljutottunk Régiumba és mivel egy nap múlva déli szél támadt, másnap megérkeztünk Puteoliba.
044	ACT	028	014	Ahol amikor atyafiakat találtunk, kértek minket, hogy maradjunk náluk hét napig, és úgy mentünk Rómába.
044	ACT	028	015	Onnan is az atyafiak, amikor a dolgainkat meghallották, elénk jöttek Appii Forumig és Tres Tabernaeig. Mikor Pál meglátta őket, hálát adott az Istennek, és eltelt bizalommal.
044	ACT	028	016	Amikor pedig Rómába érkeztünk, a százados átadta a foglyokat a testőrség parancsnokának, Pálnak azonban megengedték, hogy külön lakjon az őt őriző vitézzel.
044	ACT	028	017	Történt pedig, hogy három nap múlva magához hívatta Pál a zsidók ottani vezetőit. Mikor pedig összegyűltek, ezt mondta nekik: „Atyámfiai, férfiak, én jóllehet semmit sem vétkeztem a nép ellen, vagy az ősi szokások ellen, mégis foglyul adtak át Jeruzsálemből a rómaiak kezébe.
044	ACT	028	018	Miután ezek kihallgattak, el akartak bocsátani, mert semmi halálra méltó vétek nincs bennem.
044	ACT	028	019	De mivel a zsidók tiltakoztak ez ellen, kénytelen voltam a császárhoz föllebbezni, nem mintha a népem ellen volna valami vádam.
044	ACT	028	020	Ezért hívattalak tehát titeket, hogy lássalak benneteket, és beszéljek veletek, mert Izrael reménységéért vettek körül ezzel a lánccal.“
044	ACT	028	021	Azok pedig ezt mondták neki: „Mi felőled sem levelet nem kaptunk Júdeából, sem pedig az atyafiak közül nem jött ide senki, és nem jelentett, vagy mondott rólad semmi rosszat.
044	ACT	028	022	Szeretnénk azért tőled hallani, milyen véleményen vagy. Mert e felekezet felől tudjuk, hogy mindenütt ellene beszélnek.“
044	ACT	028	023	Kitűztek tehát neki egy napot, és sokan eljöttek hozzá a szállására, akiknek nagy bizonyságtétellel szólt az Isten országa felől, reggeltől estig igyekezve meggyőzni őket a Jézus felől való dolgokról, úgy a Mózes törvénye, mint a próféták alapján.
044	ACT	028	024	Némelyek hittek az ő beszédének, mások nem hittek.
044	ACT	028	025	Mivel pedig nem egyeztek meg egymással, szétoszlottak, miután Pál ezt a mondatot mondta nekik: „Jól szólott a Szentlélek Ézsaiás próféta által a mi atyáinknak ezt mondva:
044	ACT	028	026	»Eredj el a néphez és mondd: Hallván halljatok, és ne értsetek; és nézvén nézzetek, és ne lássatok!
044	ACT	028	027	Mert megkövéredett e népnek szíve, és füleikkel nehezen hallanak, és szemeiket behunyják, hogy szemeikkel ne lássanak, füleikkel ne halljanak, szívükkel ne értsenek, és meg ne térjenek, és meg ne gyógyítsam őket.«
044	ACT	028	028	Tudjátok hát meg, hogy a pogányoknak küldetett az Istennek ez üdvössége, és ők meg is hallgatják.“
044	ACT	028	029	Mikor ezeket mondta, a zsidók maguk között sokat vitatkozva elmentek.
044	ACT	028	030	Pál pedig két egész esztendeig maradt az ő saját bérelt szállásán, és fogadta mindazokat, akik odamentek hozzá.
044	ACT	028	031	Hirdette az Isten országát, és teljes bátorsággal, minden akadály nélkül tanított az Úr Jézus Krisztusról.
#
# BOOK	045	ROM	Romans	Rómaiakhoz
045	ROM	001	001	Pál, Jézus Krisztusnak szolgája, elhívott apostol, kiválasztva Isten evangéliumának hirdetésére,
045	ROM	001	002	amelyet eleve megígért az ő prófétái által a szent írásokban,
045	ROM	001	003	az ő Fia felől, aki Dávid utóda volt test szerint,
045	ROM	001	004	de aki a szentség Lelke szerint, a halálból való feltámadása által, Isten hatalmas Fiának bizonyult, a mi Urunk Jézus Krisztus felől,
045	ROM	001	005	aki által kegyelmet és apostolságot kaptunk az ő nevéért, hogy hitre és engedelmességre hívjuk a pogányokat.
045	ROM	001	006	Ezek közé tartoztok ti is, Jézus Krisztus elhívottai.
045	ROM	001	007	Mindenkinek, akik Rómában vagytok, Isten szeretteinek, az elhívott szenteknek: Kegyelem néktek és békesség Istentől, a mi Atyánktól, és az Úr Jézus Krisztustól.
045	ROM	001	008	Először is hálát adok az én Istenemnek, a Jézus Krisztus által, mindnyájatokért, hogy a ti hiteteknek az egész világon híre van,
045	ROM	001	009	mert tanúm az Isten, akinek lelkem szerint szolgálok az ő Fiának evangéliumával, hogy imádságomban szüntelenül megemlékezem rólatok,
045	ROM	001	010	könyörögve, hogy egyszer, Isten akaratából, jó szerencsés út adódna nekem, hogy hozzátok mehessek.
045	ROM	001	011	Mert látni kívánlak titeket, hogy valamilyen lelki ajándékot adjak nektek megerősödéstekre,
045	ROM	001	012	hogy megvigasztalódjunk nálatok egymás hite által, a tiétek, meg az enyém által.
045	ROM	001	013	Nem akarom pedig, atyámfiai, hogy ne tudjátok, hogy sokszor feltettem magamban, hogy elmegyek hozzátok, (de mindeddig megakadályoztattam), hogy közöttetek is nyerjek valami lelki gyümölcsöt, mint más pogány népek között.
045	ROM	001	014	Mind a görögöknek, mind a barbároknak, mind a bölcseknek, mind a tudatlanoknak adósa vagyok.
045	ROM	001	015	Azért, ami rajtam áll, kész vagyok nektek is, akik Rómában vagytok, az evangéliumot hirdetni.
045	ROM	001	016	Mert nem szégyellem a Krisztus evangéliumát, mert Istennek hatalma az, minden hívő üdvösségére, első sorban zsidóknak, de görögöknek is.
045	ROM	001	017	Mert Isten igazsága nyilvánul meg abban hitből hitbe, amiképpen meg van írva: „Az igaz ember hitből él“.
045	ROM	001	018	Mert Isten kinyilvánítja haragját a mennyből az emberek minden hitetlensége és hamissága ellen, akik az igazságot hamissággal feltartóztatják.
045	ROM	001	019	Mert ami Isten felől tudható, az nyilvánvaló előttük, mert Isten nyilvánvalóvá tette számukra.
045	ROM	001	020	Mert ami Istenben láthatatlan, tudniillik az ő örökkévaló hatalma és istensége, a világ teremtése óta alkotásaiból megérthető és látható. Ezért menthetetlenek.
045	ROM	001	021	Mert bár Istent megismerték, mégsem mint Istent dicsőítették, hálát sem adtak neki, hanem okoskodásaikban hiábavalóságokra jutottak, és balgatag szívük elsötétedett.
045	ROM	001	022	Magukat bölcsnek vallva, balgává lettek.
045	ROM	001	023	Az örökkévaló Isten dicsőségét felcserélték mulandó embereknek, madaraknak, négylábú állatoknak és csúszó-mászó állatoknak képmásával.
045	ROM	001	024	Ezért Isten kiszolgáltatta őket szívük kívánságai szerint a tisztátalanságnak, hogy egymás testét megbecstelenítsék.
045	ROM	001	025	Mint akik Isten igazságát hazugsággá változtatták, és a teremtett dolgokat tisztelték és szolgálták a Teremtő helyett, aki mindörökké áldott! Ámen.
045	ROM	001	026	Ezért Isten kiszolgáltatta őket tisztátalan indulatoknak. Asszonyaik a természet rendjét természetellenesre cserélték fel.
045	ROM	001	027	Hasonlóképen a férfiak is elhagyták az asszonyokkal való természetes érintkezést, egymás iránt gerjedtek fel bujaságukban, férfiak férfiakkal fajtalankodtak. El is vették önmagukban tévelygésük méltó büntetését.
045	ROM	001	028	Ahogyan Istent nem méltatták arra, hogy ismeretükben megtartsák, úgy Isten is kiszolgáltatta őket romlott gondolkodásuknak, hogy alávaló dolgokat cselekedjenek.
045	ROM	001	029	Ezért tele is vannak mindenféle hamissággal, paráznasággal, gonoszsággal, kapzsisággal, rosszasággal, irigységgel, gyilkos indulattal, versengéssel, álnoksággal, rossz erkölccsel.
045	ROM	001	030	Besúgók, rágalmazók, istengyűlölők, dölyfösek, kevélyek, dicsekedők, rosszban mesterkedők, szüleiknek engedetlenek,
045	ROM	001	031	balgatagok, összeférhetetlenek, szeretet nélkül valók, engesztelhetetlenek, irgalmatlanok.
045	ROM	001	032	Noha ismerik Isten végzését, hogy akik ilyeneket cselekesznek méltók a halálra, mégis megteszik mindezt, sőt egyet is értenek azokkal, akik ugyancsak így cselekszenek.
045	ROM	002	001	Ezért menthetetlen vagy, ó, ember, bárki légy, aki ítélsz, mert amiben mást megítélsz, abban önmagadat is kárhoztatod, mert ugyanúgy cselekszel te is, aki ítélsz.
045	ROM	002	002	Tudjuk pedig, hogy Isten igazságosan ítéli meg azokat, akik ilyeneket cselekszenek.
045	ROM	002	003	Vagy azt gondolod, ó, ember, aki megítéled azokat, akik ilyeneket cselekszenek, és te is azokat cselekszed, hogy te elkerülöd Isten ítéletét?
045	ROM	002	004	Vagy megveted Isten jóságának, elnézésnek, hosszútűrésének gazdagságát, nem tudva, hogy Isten jósága téged megtérésre indít?
045	ROM	002	005	De te, meg nem tért szíved keménysége szerint haragot gyűjtesz magadnak a haragnak napjára, amikor Isten igazságos ítélete nyilvánvalóvá lesz.
045	ROM	002	006	Isten mindenkinek cselekedete szerint fizet meg.
045	ROM	002	007	Örök élettel azoknak, akik állhatatosan jót cselekedve dicsőséget, tisztességet és halhatatlanságot keresnek.
045	ROM	002	008	Azoknak pedig, akik viszálykodók és nem engednek az igazságnak, hanem engednek a hamisságnak, megfizet majd ítéletének haragjával.
045	ROM	002	009	Nyomorúság és szorongattatás lesz része mindenkinek, aki gonoszságot cselekszik, első sorban zsidónak, de görögnek is.
045	ROM	002	010	Dicsőség, tisztesség és békesség mindenkinek, aki jót cselekszik, elsősorban zsidónak, de görögnek is.
045	ROM	002	011	Isten nem személyválogató.
045	ROM	002	012	Akik a törvény ismerete nélkül vétkeztek, azok a törvény nélkül vesznek el. Akik pedig a törvény ismeretében vétkeztek, a törvény által ítéltetnek meg.
045	ROM	002	013	Mert nem azok igazak Isten előtt, akik a törvényt hallgatják, hanem azok fognak megigazulni, akik a törvényt betöltik.
045	ROM	002	014	Mert amikor a pogányok, akiknek törvényük nincsen, akik nem ismerik a törvényt, mégis természetszerűleg teszik azt, amit a törvény követel, akkor ők, bár törvényük nincsen, önmaguknak lettek a törvénye.
045	ROM	002	015	Ezzel megmutatják, hogy a törvény által követelt cselekedet a szívükbe van írva. Erről tesz bizonyságot lelkiismeretük. Egymást kölcsönösen vádoló vagy felmentő gondolataik is erről tanúskodnak majd
045	ROM	002	016	azon a napon, amelyen Isten megítéli az emberek gondolatait, az én evangéliumom szerint Jézus Krisztus által.
045	ROM	002	017	De te zsidónak mondod magad, és Isten törvényére támaszkodsz, és Istennel dicsekszel,
045	ROM	002	018	hogy ismered az ő akaratát, és választást tudsz tenni jó és rossz között, mert ismered Isten akaratát, mert törvényéből ezt megtanultad.
045	ROM	002	019	Azt gondolod magadról, hogy te vakok vezetője, a sötétségben lévőknek világossága,
045	ROM	002	020	a balgatagok tanítója, a kiskorúak mestere vagy, mert tied a törvény ismerete és igazsága.
045	ROM	002	021	Ha mást tanítasz, magadat nem tanítod-e? Aki azt hirdeted, hogy ne lopj, nem lopsz-e?
045	ROM	002	022	Aki azt mondod, ne paráználkodj, nem paráználkodol-e? Aki utálod a bálványokat, nem vagy-e szentségtörő?
045	ROM	002	023	Aki a törvény ismeretével dicsekedsz, nem gyalázod-e Istent a törvény megszegésével?
045	ROM	002	024	Amint meg van írva: „Miattatok káromolják Isten nevét a pogányok között.“
045	ROM	002	025	A körülmetélkedés használ, ha a törvényt megtartod. De ha a törvényt áthágod, a te körlülmetélkedésed körülmetéletlenséggé lett.
045	ROM	002	026	Ha tehát a körülmetéletlen pogány megtartja a törvény parancsait, az ő körülmetéletlensége nem számít-e körülmetéltségnek?
045	ROM	002	027	A körülmetéletlen ember, aki a törvényt megtartja, megítél téged, aki a törvény betűjének ismerete és a körülmetélkedés ellenére is a törvény megrontója vagy.
045	ROM	002	028	Mert nem az a zsidó, aki külsőképpen az. Nem az a körülmetélés, ami a testen külsőképpen látszik.
045	ROM	002	029	Az a zsidó, aki belsőképpen az. A szívnek lélekben, nem betű szerint való körülmetélése az igazi körülmetélkedés. Ennek dicsérete nem embertől, hanem Istentől van.
045	ROM	003	001	Mennyiben különb hát a zsidó? Vagy micsoda haszna van a körülmetélkedésnek?
045	ROM	003	002	Minden tekintetben sok. Mindenek előtt az, hogy Isten rájuk bízta beszédét.
045	ROM	003	003	De hát, ha némelyek nem hittek? Vajon azoknak hitetlensége nem teszi-e hiábavalóvá Isten hűségét?
045	ROM	003	004	Semmiképpen! Sőt, Isten az igaz, minden ember pedig hazug, amint meg van írva: „(az Úr) igaznak bizonyul minden beszédében és győzedelmes, amikor vádolják őt.“
045	ROM	003	005	Ha pedig a mi igazságtalanságunk Isten igazságát mutatja meg, akkor mit mondjunk? Vajon igazságtalan-e Isten, hogy minket büntet? Emberi módon szólok.
045	ROM	003	006	Semmiképpen! Mert akkor hogyan ítélhetné meg Isten a világot?
045	ROM	003	007	Mert ha Isten igazságát az én hazugságom fokozza az ő dicsőségére, miért kárhoztattatom én mégis, mint bűnös?
045	ROM	003	008	Ne cselekedjünk-e akkor inkább a rosszat, hogy abból jó származzék? – amint rágalmaznak minket és mondogatják, hogy mi így beszélünk. Ezeknek kárhoztatása igazságos.
045	ROM	003	009	Hogyan van tehát? Különbek vagyunk? Semmiképpen. Hiszen az előbb már nyilvánvalóvá tettük, hogy zsidók és görögök egyaránt mind bűnben vannak,
045	ROM	003	010	amint meg van írva: „Nincs egyetlen igaz ember sem.
045	ROM	003	011	Nincs, aki megértse, nincs, aki keresse Istent.
045	ROM	003	012	Mindnyájan elhajlottak, valamennyien haszontalanokká lettek. Nincs, aki jót cselekedjék, egyetlen egy sem.
045	ROM	003	013	Nyitott sír a torkuk, nyelvükkel álnokságot szólnak. Áspis kígyó mérge van ajkuk alatt.
045	ROM	003	014	Szájuk tele van átkozódással és keserűséggel.
045	ROM	003	015	Lábuk gyors a vérontásra.
045	ROM	003	016	Útjaikon romlás és nyomorúság van.
045	ROM	003	017	A békesség útját pedig nem ismerik.
045	ROM	003	018	Nincs Isten félelme a szemük előtt.“
045	ROM	003	019	Azt pedig tudjuk, hogy amit a törvény mond, azoknak mondja, akik a törvény alatt vannak, hogy elnémuljon minden száj, és az egész világ Isten ítélete alá kerüljön.
045	ROM	003	020	A törvény cselekedeteiből tehát senki sem igazulhat meg Isten előtt. A törvény csak a bűn felismerésére való.
045	ROM	003	021	Most pedig törvény nélkül jelent meg Isten igazsága, amelyről tanúbizonyságot tesznek a törvény és a próféták.
045	ROM	003	022	Istennek ebben az igazságában a Jézus Krisztusban való hit által részesülnek mindazok, akik hisznek. Mert nincs különbség:
045	ROM	003	023	Mindnyájan vétkeztek és nincs részük Isten dicsőségében.
045	ROM	003	024	De megigazulnak Isten ingyen kegyelméből a Krisztus Jézusban való váltság által,
045	ROM	003	025	akit Isten engesztelő áldozatul rendelt, hogy akik vérében hisznek, meglássák igazságát. Isten a korábban elkövetett bűnöket elnézte
045	ROM	003	026	hosszútűrésében, hogy e mostani időben bizonyítsa igazságát, hogy ő igaz, és megigazítja azokat, akik Jézusban hisznek.
045	ROM	003	027	Hol van tehát a dicsekedés? Lehetetlenné lett. Milyen törvény által? A cselekedeteké által? Nem, hanem a hit törvénye által.
045	ROM	003	028	Azt tartjuk tehát, hogy az ember hit által igazul meg, a törvény cselekedete nélkül.
045	ROM	003	029	Vagy Isten csak a zsidóké? Nem a pogányoké is? Bizony a pogányoké is.
045	ROM	003	030	Mert egy az Isten, aki megigazítja a zsidót hitből, a pogányt pedig hit által.
045	ROM	003	031	A törvényt tehát hiábavalóvá tesszük a hit által? Semmiképpen. Sőt inkább a törvényt megerősítjük.
045	ROM	004	001	Mit mondjunk tehát, hogy Ábrahám, a mi atyánk nyert volna valamit, test szerint?
045	ROM	004	002	Mert ha Ábrahám cselekedetekből igazult meg, van mivel dicsekedjék, de nem az Isten előtt.
045	ROM	004	003	Mert mit mond az Írás? Ábrahám hitt Istennek, és ez tulajdoníttaték neki igazságul.
045	ROM	004	004	Annak pedig, aki munkálkodik, a jutalom nem tulajdoníttatik kegyelemből, hanem tartozás szerint.
045	ROM	004	005	Ellenben annak, aki nem munkálkodik, hanem hisz abban, aki az istentelent megigazítja, az ő hite tulajdoníttatik igazságul.
045	ROM	004	006	Amint Dávid is boldognak mondja azt az embert, akinek Isten cselekedetek nélkül tulajdonít igazságot.
045	ROM	004	007	„Boldogok, akiknek hamissága megbocsáttatott, és akiknek vétke elfedeztetett.
045	ROM	004	008	Boldog ember az, akinek az Úr bűnt nem tulajdonít.“
045	ROM	004	009	Vajon ez a boldogság csak a zsidóké, vagy a pogányoké is? Hiszen azt mondjuk, hogy Ábrahámnak a hit tulajdonítatott igazságul.
045	ROM	004	010	Tehát miképpen tulajdoníttatott? Körülmetélt vagy körülmetéletlen állapotában? Nem körülmetélt, hanem körülmetéletlen állapotában.
045	ROM	004	011	És a körülmetélkedés jegyét körülmetéletlenségében tanúsított hite igazságának pecsétjéül nyerte, hogy atyja legyen mindazoknak, akik körülmetéletlen létükre hisznek, hogy azoknak is tulajdoníttassék igazság.
045	ROM	004	012	És atyja legyen a körülmetélteknek is, azoknak is, akik nemcsak körülmetélkednek, hanem követik is Ábrahámnak körülmetéletlenségében tanúsított hite nyomdokait.
045	ROM	004	013	Mert nem a törvény által adatott az ígéret Ábrahámnak vagy az ő utódának, hogy a világ örököse lesz, hanem a hitnek igazsága által.
045	ROM	004	014	Mert ha azok az örökösök, akik a törvényből valók, akkor hiábavalóvá lett a hit, és haszontalanná az ígéret.
045	ROM	004	015	Mert a törvény haragot szül. Ahol azonban nincs törvény, ott törvény ellen való cselekedet sincs.
045	ROM	004	016	Azért, hitből, hogy kegyelemből legyen, és bizonyos legyen az ígéret Ábrahám minden utódjának. Nemcsak a törvényből valóknak, hanem Ábrahám hitéből valóknak is, aki mindnyájunknak atyja,
045	ROM	004	017	(Amint meg van írva: „Sok nép atyjává tettelek téged“) az előtt az Isten előtt, akiben hitt, aki a halottakat megeleveníti, és létre hívja a nem létezőket.
045	ROM	004	018	Aki reménység ellenére reménykedve hitte, hogy sok nép atyjává lesz, ahogyan megmondatott: Ennyi utódod lesz!
045	ROM	004	019	És hitében erős volt, nem gondolt életerejét elvesztett testére, pedig már száz esztendős volt, sem Sárának elhalt méhére,
045	ROM	004	020	az Isten ígéretében sem kételkedett hitetlenséggel, hanem erős volt a hitben dicsőséget adva Istennek,
045	ROM	004	021	teljesen elhitte, hogy amit ő megígért, azt meg is cselekedheti.
045	ROM	004	022	Ezért is tulajdoníttatott ez neki igazságul.
045	ROM	004	023	De nemcsak őérette íratott meg, hogy „tulajdoníttatott neki igazságul“,
045	ROM	004	024	hanem miértünk is, akiknek majd tulajdoníttatik, azoknak tudniillik, akik hisznek abban, aki feltámasztotta a mi Urunkat, Jézust a halálból,
045	ROM	004	025	aki a mi bűneinkért halálra adatott, és feltámasztatott a mi megigazulásunkért.
045	ROM	005	001	Megigazulván azért hit által, békességünk van Istennel, a mi Urunk Jézus Krisztus által,
045	ROM	005	002	aki által utunk nyílt a hitben ahhoz a kegyelemhez, amelyben állunk, és dicsekszünk az Isten dicsőségének reménységével.
045	ROM	005	003	De dicsekedünk még a háborúságokban is, tudva, hogy a háborúság béketűrést szül,
045	ROM	005	004	a béketűrés próbatételt, a próbatétel pedig reménységet.
045	ROM	005	005	A reménység pedig nem szégyenít meg, mert az Isten szeretete kitöltetett a mi szívünkbe a Szentlélek által, aki adatott nekünk.
045	ROM	005	006	Mert Krisztus, amikor még erőtlenek voltunk, a rendelt időben meghalt a gonoszokért.
045	ROM	005	007	Bizonyára az igazért is aligha halna meg valaki. Ám a jóért talán még meg merne halni valaki.
045	ROM	005	008	Isten pedig az irántunk való szeretetét abban mutatta meg, hogy amikor még bűnösök voltunk, Krisztus értünk meghalt.
045	ROM	005	009	Miután azért most megigazultunk az ő vére által, sokkal inkább megtartatunk a harag ellen általa.
045	ROM	005	010	Mert ha amikor ellenségei voltunk, megbékéltünk Istennel az ő Fiának halála által, sokkal inkább megtartanunk az ő élete által, miután megbékéltünk vele.
045	ROM	005	011	Sőt ezen túl még dicsekszünk is az Istenben a mi Urunk Jézus Krisztus által, aki által most megbékélést nyertünk.
045	ROM	005	012	Ahogyan tehát egy ember által jött be a világra a bűn és a bűn által a halál, úgy a halál minden emberre elhatott, mivel mindnyájan vétkeztek.
045	ROM	005	013	Volt ugyan bűn a törvény előtt is. A bűn azonban nem számíttatik be, ha nincsen törvény.
045	ROM	005	014	Mégis a halál uralkodott Ádámtól Mózesig, azokon is, akik nem Ádám esetéhez hasonlóan vétkeztek, aki az Eljövendőnek előképe volt.
045	ROM	005	015	De a kegyelmi ajándék nem úgy van, mint a bűneset. Mert ha annak az egynek bűnesete miatt sokan haltak meg, az Isten kegyelme és ajándéka, az egy embernek, Jézus Krisztusnak kegyelméből sokkal inkább elhatott sokakra.
045	ROM	005	016	És az ajándék sem ugyan olyan, mint az egy ember bűnesete. Az ítélet ugyanis egy ember bűnesete miatt lett kárhozattá, az ajándék pedig sok bűnből lett megigazulásra.
045	ROM	005	017	Mert ha az egynek bűnesete miatt uralkodott a halál az egy által, sokkal inkább az életben uralkodnak az egy Jézus Krisztus által azok, akik kegyelmének és az igazság ajándékának bőségében részesültek.
045	ROM	005	018	Bizonyára azért, ahogyan egynek bűnesete által minden emberre elhatott a kárhozat, úgy egynek igazsága által minden emberre elhatott az élet megigazulása.
045	ROM	005	019	Mert ahogy egy embernek engedetlensége által sokan bűnösökké lettek, úgy egynek engedelmessége által sokan igazakká lesznek.
045	ROM	005	020	A törvény pedig közbejött, hogy a bűn megnövekedjék. De ahol megnövekedik a bűn, a kegyelem sokkal inkább bőségesen árad,
045	ROM	005	021	hogy amiképpen uralkodott a bűn a halálra, úgy a kegyelem is uralkodjék az igazság által az örök életre, a mi Urunk Jézus Krisztus által.
045	ROM	006	001	Mit mondjunk tehát? Megmaradjunk-e a bűnben, hogy a kegyelem annál nagyobb legyen?
045	ROM	006	002	Semmiképpen! Ha meghaltunk a bűnnek, hogyan élhetnénk még benne?
045	ROM	006	003	Vagy nem tudjátok, hogy akik megkeresztelkedtünk a Krisztus Jézusba, az ő halálába keresztelkedtünk meg?
045	ROM	006	004	Eltemettettünk azért ő vele együtt a keresztség által a halálba, hogy amiképpen feltámasztatott Krisztus a halálból az Atyának dicsősége által, azonképpen mi is új életben járjunk.
045	ROM	006	005	Mert ha az ő halálának hasonlatossága szerint vele eggyé lettünk, bizonyára a feltámadásáé szerint is azok leszünk.
045	ROM	006	006	Tudva azt, hogy a mi óemberünk vele együtt megfeszítetett, hogy megerőtlenüljön a bűnös test, hogy ezután ne szolgáljunk a bűnnek.
045	ROM	006	007	Mert aki meghalt, felszabadult a bűn alól.
045	ROM	006	008	Hogyha pedig meghaltunk Krisztussal, hisszük, hogy élünk is vele.
045	ROM	006	009	Tudva, hogy Krisztus feltámadott a halálból, többé meg nem hal, a halál többé rajta nem uralkodik.
045	ROM	006	010	Mert hogy meghalt, egyszer s mindenkorra meghalt a bűnnek, hogy pedig él, az Istennek él.
045	ROM	006	011	Így gondoljátok ti is, hogy meghaltatok a bűnnek, de éltek Istennek, a mi Urunk Jézus Krisztusban.
045	ROM	006	012	Ne uralkodjék tehát a bűn a ti halandó testetekben, hogy engedjetek kívánságainak.
045	ROM	006	013	És ne szánjátok oda tagjaitokat a hamisságnak fegyvereiül a bűnnek, hanem szánjátok oda magatokat Istennek, mint akik a halálból életre keltetek, és tagjaitokat adjátok az igazság fegyvereiül az Istennek.
045	ROM	006	014	Mert a bűn rajtatok nem uralkodik, mert nem vagytok a törvény alatt, hanem a kegyelem alatt.
045	ROM	006	015	Mi következik ebből? Vétkezzünk-e, mivel nem a törvény alatt, hanem a kegyelem alatt vagyunk? Semmiképpen!
045	ROM	006	016	Nem tudjátok-e, hogy akinek odaadjátok magatokat szolgákul az engedelmességre, annak vagytok a szolgái: vagy a bűnnek a halálra, vagy az engedelmességnek az igazságra?
045	ROM	006	017	De hála az Istennek, hogy jóllehet a bűn szolgái voltatok, de szívetek szerint engedelmeskedtetek annak a tanításnak, amelyre oktattatok.
045	ROM	006	018	Felszabadulva pedig a bűn alól, az igazságnak szolgáivá lettetek.
045	ROM	006	019	Emberi módón szólok erőtlenségetek miatt. Ahogyan odaszántátok magatokat a tisztátalanságnak és hamisságnak, a hamisság szolgálatára, úgy szánjátok oda most magatokat az igazság szolgálatára, hogy szentek legyetek.
045	ROM	006	020	Mert amikor a bűn szolgái voltatok, az igazságtól szabadok voltatok.
045	ROM	006	021	Micsoda gyümölcsöt termett ez akkor nektek? Most csak szégyenkeztek miatta! Mert azoknak a vége halál.
045	ROM	006	022	Most pedig, hogy felszabadultatok a bűn alól és Isten szolgáivá lettetek, megvan a gyümölcsötök, a szent élet, amelynek vége az örök élet.
045	ROM	006	023	Mert a bűn zsoldja a halál, Isten kegyelmi ajándéka pedig az örök élet a mi Urunk Jézus Krisztus által.
045	ROM	007	001	Vagy nem tudjátok, atyámfiai, – mert a törvényt ismerőkhöz szólok – hogy a törvény uralkodik az emberen, amíg él?
045	ROM	007	002	Mert a férjes asszony, amíg él férje, hozzá van kötve a törvény szerint, de ha meghal a férje, felszabadul az asszony a törvény alól, amely férjéhez kötötte.
045	ROM	007	003	Azért tehát paráznának mondják, ha férje életében más férfihoz megy, ha azonban a férje meghal, szabaddá lesz a törvénytől, úgy hogy nem lesz parázna, ha más férfihoz megy.
045	ROM	007	004	Azért, atyámfiai, ti is meghaltatok a törvénynek a Krisztus teste által, hogy máséi legyetek, azéi, aki a halálból feltámasztatott, hogy gyümölcsöt teremjünk Istennek.
045	ROM	007	005	Mert amikor testben voltunk, a törvény által ébresztett bűnös indulatok uralkodtak rajtunk, hogy a halálnak gyümölcsözzenek.
045	ROM	007	006	Most pedig megszabadultunk a törvénytől, minthogy meghaltunk arra nézve, ami eddig fogva tartott, hogy szolgáljunk a Lélek újságában és nem a betű óságában.
045	ROM	007	007	Mit mondunk tehát? A törvény bűn? Semmiképpen! Hiszen a bűnt csak a törvény által ismertem meg, mert a gonosz kívánságról sem tudtam volna, ha a törvény nem mondaná: „Ne kívánd!“
045	ROM	007	008	De a bűn a parancsolat által alkalmat talált arra, hogy bennem gonosz kívánságot ébresszen, mert törvény nélkül a bűn halott.
045	ROM	007	009	Régen törvény nélkül éltem, de a parancsolat eljöttével, felelevenedett a bűn,
045	ROM	007	010	én pedig meghaltam. Így az a parancsolat, amely életre való, nekem halálomra lett.
045	ROM	007	011	Mert a bűn felhasználta az alkalmat és a parancsolat által megcsalt és megölt.
045	ROM	007	012	De azért a törvény szent, és a parancsolat is szent és igaz és jó.
045	ROM	007	013	Tehát ami jó, az lett halálommá? Semmiképpen! Inkább a bűn, hogy bűn volta nyilvánvalóvá legyen, hogy a jó által szerez nekem halált, hogy felettébb bűnös legyen a bűn a parancsolat által.
045	ROM	007	014	Mert tudjuk, hogy a törvény lelki, de én testi vagyok a bűn alá rekesztve.
045	ROM	007	015	Mert amit cselekszem, nem ismerem. Mert nem azt teszem, amit akarok, hanem amit gyűlölök, azt cselekszem.
045	ROM	007	016	Ha pedig azt cselekszem, amit nem akarok, megegyezem a törvénnyel, hogy jó.
045	ROM	007	017	Most azért már nem én cselekszem azt, hanem a bennem lakozó bűn.
045	ROM	007	018	Mert tudom, hogy nem lakik bennem, azaz az én testemben jó. Mert az akarás megvan ugyan bennem, de a jót véghez vinni nem tudom.
045	ROM	007	019	Mert nem a jót cselekszem, amit akarok, hanem a gonoszt cselekszem, amit nem akarok.
045	ROM	007	020	Ha pedig azt cselekszem, amit nem akarok, nem én teszem azt, hanem a bennem lakó bűn.
045	ROM	007	021	Megtalálom azért magamban ezt a törvényt: noha a jót akarom cselekedni, mégis a rosszat teszem.
045	ROM	007	022	Mert gyönyörködöm ugyan Isten törvényében a belső ember szerint,
045	ROM	007	023	de látok egy másik törvényt tagjaimban, amely ellenkezik elmém törvényével és rabul ad a bűn törvényének, amely tagjaimban van.
045	ROM	007	024	Ó, én nyomorult ember! Kicsoda szabadít meg engem e halálra ítélt testből?
045	ROM	007	025	De hálát adok Istennek, a mi Urunk Jézus Krisztus által. Bár elmémmel az Isten törvényének, testemmel azonban a bűn törvényének szolgálok.
045	ROM	008	001	Nincsen azért már semmi kárhoztatásuk azoknak, akik a Krisztus Jézusban vannak, akik nem test szerint járnak, hanem Lélek szerint.
045	ROM	008	002	Mert az élet Lelkének törvénye megszabadított engem Jézus Krisztus által a bűn és halál törvényétől.
045	ROM	008	003	Mert ami a törvénynek lehetetlen volt, mivel erőtlen volt a test miatt, Isten az ő Fiát elküldte a bűnös testhez hasonló formában a bűn miatt, és kárhoztatta a bűnt a testben.
045	ROM	008	004	Hogy a törvény igazsága beteljesüljön bennünk, akik nem test szerint járunk, hanem Lélek szerint.
045	ROM	008	005	Mert akik test szerint élnek, a test dolgaira gondolnak, akik pedig Lélek szerint élnek, a Lélek dolgaira.
045	ROM	008	006	Mert a test törekvése halál. A Lélek törekvése pedig élet és békesség.
045	ROM	008	007	Mert a test törekvése ellenségeskedés Istennel, mert Isten törvényének nem engedelmeskedik, mert nem is teheti.
045	ROM	008	008	Akik test szerint élnek nem lehetnek kedvesek Isten előtt.
045	ROM	008	009	De ti nem test szerint éltek, hanem Lélek szerint, ha ugyan Isten Lelke lakik bennetek. Akiben pedig nincs a Krisztus Lelke, az nem az övé.
045	ROM	008	010	Ha pedig Krisztus bennetek van, bár a test halott a bűn miatt, a lélek ellenben él a megigazulás által.
045	ROM	008	011	Ha annak Lelke lakik bennetek, aki feltámasztotta Jézust a halálból, akkor az, aki feltámasztotta Jézust a halálból, megeleveníti a ti halandó testeteket is az ő bennetek lakó Lelke által.
045	ROM	008	012	Ezért, atyámfiai nem vagyunk adósok a testnek, hogy test szerint éljünk.
045	ROM	008	013	Mert ha test szerint éltek meghaltok, de ha a test cselekedeteit a Lélekkel megölitek, élni fogtok.
045	ROM	008	014	Mert akiket Isten Lelke vezérel, azok Isten gyermekei.
045	ROM	008	015	Mert nem a szolgaság lelkét kaptátok, hogy ismét félnetek kelljen, hanem a fiúság Lelkét kaptátok, aki által kiáltjuk: Abbá, Atyám!
045	ROM	008	016	Maga a Lélek tesz bizonyságot a mi lelkünkkel együtt, hogy Isten gyermekei vagyunk.
045	ROM	008	017	Ha pedig gyermekek, akkor örökösök is, örökösei Istennek és örököstársai Krisztusnak, ha vele együtt szenvedünk, hogy vele együtt dicsőüljünk is meg.
045	ROM	008	018	Mert azt tartom, hogy amiket most szenvedünk nem hasonlíthatók ahhoz a dicsőséghez, amely majd nyilvánvalóvá lesz rajtunk.
045	ROM	008	019	Mert a teremtett világ sóvárogva várja az Isten fiainak megjelenését.
045	ROM	008	020	Mert a termetett világ hiábavalóság alá vettetett, de nem önként, hanem az által, aki alávetette,
045	ROM	008	021	azzal a reménységgel, hogy maga a teremtett világ is megszabadul a romlandóság rabságából az Isten gyermekeinek dicsőséges szabadságára.
045	ROM	008	022	Mert tudjuk, hogy az egész teremtett világ együtt nyög és vajúdik mind ez ideig.
045	ROM	008	023	De nemcsak ez a világ, hanem maguk a Lélek zsengéjének birtokosai, mi magunk is fohászkodunk magunkban várva a fiúságot, testünk megváltását.
045	ROM	008	024	Mert reménységben tartattunk meg, a reménység pedig, ha látható, nem reménység, mert amit lát valaki, miért remélné azt?
045	ROM	008	025	Ha pedig, amit nem látunk, azt reméljük, békességes tűréssel várjuk.
045	ROM	008	026	Hasonlóképen a Lélek is segítségére van a mi erőtlenségünknek. Mert azt, amit kérnünk kell, nem tudjuk úgy, ahogy kellene, de maga a Lélek esedezik értünk kimondhatatlan fohászkodásokkal.
045	ROM	008	027	Aki pedig a szíveket vizsgálja, tudja, mi a Lélek gondolata, mert Isten szerint esedezik a szentekért.
045	ROM	008	028	Tudjuk pedig, hogy azoknak, akik Isten szeretik, minden javukra van, mint akik az ő végzése szerint elhívottak.
045	ROM	008	029	Mert akiket eleve kiválasztott, azokat eleve el is rendelte, hogy hasonlók legyenek Fia képmásához, hogy ő legyen az elsőszülött sok atyafi között.
045	ROM	008	030	Akiket pedig eleve elrendelt, azokat el is hívta; és akiket elhívott, azokat meg is igazította, akiket pedig megigazított, azokat meg is dicsőítette.
045	ROM	008	031	Mit mondjunk azért ezekre? Ha Isten velünk, kicsoda ellenünk?
045	ROM	008	032	Aki az ő tulajdon Fiának nem kedvezett, hanem őt mindnyájunkért odaadta, hogyne ajándékozna vele együtt mindent nekünk?
045	ROM	008	033	Kicsoda vádolja az Isten választottait? Isten az, aki megigazít.
045	ROM	008	034	Kicsoda az, aki kárhoztat? Krisztus az, aki meghalt, sőt aki fel is támadott, aki az Isten jobbján van, aki esedezik értünk.
045	ROM	008	035	Kicsoda szakít el minket Krisztus szeretetétől? Nyomorúság vagy szorongattatás, vagy üldözés, vagy éhség, vagy mezítelenség, vagy veszedelem, vagy fegyver?
045	ROM	008	036	Amint meg van írva: „Éretted gyilkoltatunk minden napon, úgy tekintenek minket, mint vágó juhokat.“
045	ROM	008	037	De mindezekben diadalmaskodunk, az által, aki minket szeretett.
045	ROM	008	038	Mert meg vagyok győződve, hogy sem halál, sem élet, sem angyalok, sem fejedelemségek, sem hatalmasságok, sem jelenvalók, sem következendők,
045	ROM	008	039	sem magasság, sem mélység, sem semmi más teremtmény nem szakíthat el minket Isten szeretetétől, amely a mi Urunkban, Jézus Krisztusban van.
045	ROM	009	001	Igazságot szólok Krisztusban, nem hazudok, lelkiismeretem velem együtt tesz bizonyságot a Szent Lélek által,
045	ROM	009	002	hogy nagy az én szomorúságom és szüntelen való az én szívem fájdalma,
045	ROM	009	003	mert kívánnám, hogy inkább én lennék átkozott, Krisztustól elszakítva, az én atyámfiaiért, test szerint való rokonaimért,
045	ROM	009	004	akik izraeliták, akiké a fiúság és a dicsőség és a szövetségek, meg a törvényadás és az istentisztelet és az ígéretek
045	ROM	009	005	akiké az atyák, és akik közül való test szerint a Krisztus, aki mindenekfelett örökké áldandó Isten, Ámen.
045	ROM	009	006	Az pedig nem lehet, hogy Isten beszéde meghiúsuljon. Mert nem mindnyájan izraeliták, akik Izraeltől valók,
045	ROM	009	007	és nem mindnyájan Ábrahám gyermekei, akik az ő utódai, hanem amint meg van írva: „Aki Izsáktól származik, azt nevezik majd utódodnak.“
045	ROM	009	008	Azaz nem a testi származás szerinti utódok az Isten gyermekei, hanem az ígéret gyermekei számítanak az ő utódainak.
045	ROM	009	009	Mert az ígéretnek beszéde ez: „abban az időben eljövök és Sárának fia lesz.“
045	ROM	009	010	De nemcsak ő, hanem Rebeka is példa, aki egytől fogant méhében, Izsáktól, a mi Atyánktól.
045	ROM	009	011	Még amikor meg sem születtek fiai, és semmi jót vagy gonoszt nem cselekedtek, – hogy Istennek kiválasztás szerint való végzése megálljon, nem cselekedetekből, hanem az elhívó akarata szerint, –
045	ROM	009	012	megmondatott neki, hogy a nagyobbik szolgál majd a kisebbnek,
045	ROM	009	013	amint meg van írva: „Jákobot szerettem, Ézsaút pedig gyűlöltem.“
045	ROM	009	014	Mit mondjunk tehát? Vajon nem igazságtalanság ez Istentől? Semmiképpen!
045	ROM	009	015	Mert Mózesnek ezt mondja: „Könyörülök azon, akin könyörülök és kegyelmezek annak, akinek kegyelmezek.“
045	ROM	009	016	Ezért nem azé, aki akarja, és nem azé, aki fut, hanem a könyörülő Istené.
045	ROM	009	017	Mert az Írás azt mondja a fáraónak: „Arra rendeltelek téged, hogy megmutassam rajtad az én hatalmamat, és hogy hirdessék az én nevemet az egész földön.“
045	ROM	009	018	Ezért, akin akar, könyörül, akit pedig akar, megkeményít.
045	ROM	009	019	Azt mondod erre nekem: Akkor miért vádol hát engem? Hiszen az ő akaratának kicsoda állhat ellen?
045	ROM	009	020	De hát kicsoda vagy te, ó, ember, hogy perbe szállsz Istennel? „Mondhatja-e a készítmény a készítőnek: miért formáltál engem így?“
045	ROM	009	021	A fazekasnak nincs-e hatalma az agyagon, hogy ugyanabból az anyagból az egyik edényt ékességre, a másikat pedig közönséges használatra készítse?
045	ROM	009	022	Isten pedig nem a haragját akarta-e megmutatni, és hatalmát megismertetni, és ezért nagy béketűréssel szenvedte el a harag edényeit, amelyek pusztulásra készültek,
045	ROM	009	023	és nem az ő dicsőségének gazdagságát akarta-e megismertetni az irgalom edényein, amelyeket eleve dicsőségre készített?
045	ROM	009	024	Ilyenekké hívott el minket is, nemcsak a zsidók, hanem a pogányok közül is,
045	ROM	009	025	amint Hóseásnál is mondja: „Hívom a nem-népemet népemnek és a nem-szeretettet szeretettnek.
045	ROM	009	026	És úgy lesz, hogy azon a helyen, ahol ezt mondták neki: ti nem vagytok népem, ott az élő Isten fiainak fogják őket hívni“.
045	ROM	009	027	Ézsaiás pedig ezt hirdeti Izraelről: „Ha Izrael fiainak száma annyi volna is, mint a tenger fövenye, csak a maradék tartatik meg,
045	ROM	009	028	mert az Úr bevégzi és gyorsan valóra váltja beszédét a földön.“
045	ROM	009	029	És amint Ézsaiás előre megmondta: „Ha a Seregek Ura nem hagyott volna utódot nekünk, olyanná lettünk volna, mint Sodoma, és Gomorához lennénk hasonlók.“
045	ROM	009	030	Mit mondjunk tehát? Azt, hogy a pogányok, akik az igazságot nem követték, az igazságot elnyerték, mégpedig a hitből való igazságot.
045	ROM	009	031	Izrael ellenben, amely az igazság törvényét követte, nem jutott el az igazság törvényére.
045	ROM	009	032	Miért? Azért, mert nem hitből keresték, hanem úgy, mintha a törvény cselekedetei révén volna elérhető. Beleütköztek a megütközés kövébe,
045	ROM	009	033	amint meg van írva: „Íme, a megütközés kövét és a megbotránkozás szikláját teszem Sionba, és aki hisz benne, nem szégyenül meg.“
045	ROM	010	001	Atyámfiai, szívem szerint kívánom és könyörgök Izrael üdvösségéért.
045	ROM	010	002	Mert bizonyságot teszek arról, hogy Isten iránti buzgóság van bennük, de nem a helyes ismeret szerint.
045	ROM	010	003	Mert Isten igazságát nem ismerték, és az ő saját igazságukat igyekeztek érvényesíteni, és az Isten igazságának nem engedelmeskedtek.
045	ROM	010	004	Mert a törvény végső célja Krisztus, minden hívőnek megigazulására.
045	ROM	010	005	Mózes ugyanis a törvényből való megigazulásról azt írja, hogy aki azt megcselekszi, élni fog az által.
045	ROM	010	006	A hitből való igazság pedig így szól: „Ne mondd a szívedben: ki megy fel a mennybe?“hogy Krisztust lehozza.
045	ROM	010	007	Vagy: „Ki száll le a mélységbe?“Azért tudniillik, hogy Krisztust a halálból felhozza.
045	ROM	010	008	De mit mond? „Közel van hozzád az ige, a szádban és szívedben van, “tudniillik a hit igéje, amelyet mi hirdetünk.
045	ROM	010	009	Mert ha száddal vallást teszel az Úr Jézusról, és szívedben hiszed, hogy Isten feltámasztotta őt a halálból, akkor üdvözülsz.
045	ROM	010	010	Mert szívvel hiszünk, hogy megigazuljunk, és szájjal teszünk bizonyságot, hogy üdvözüljünk.
045	ROM	010	011	Mert ezt mondja az Írás: „Aki hisz benne, meg nem szégyenül“.
045	ROM	010	012	Mert nincs különbség zsidó meg görög között. Mert ugyanaz mindenkinek az Ura, aki kegyelemben gazdag mindenkihez, aki őt segítségül hívja;
045	ROM	010	013	amint meg van írva: „Mindenki, aki segítségül hívja az Úr nevét, üdvözül.“
045	ROM	010	014	Hogyan hívják segítségül azt, akiben nem hisznek? Hogyan hisznek abban, aki felől nem hallottak? Hogyan hallhatnának igehirdető nélkül?
045	ROM	010	015	Hogyan prédikálnak, ha nem küldettek el? Ahogy meg van írva: „Milyen kedvesek léptei a békességhirdetőknek, azoknak, akik az evangéliumot hirdetik“.
045	ROM	010	016	De nem mindenki engedelmeskedett az evangéliumnak. Ézsaiás ezt mondja: „Uram, ki hitt a mi beszédünknek?“
045	ROM	010	017	A hit tehát hallásból van, a hallás pedig Isten igéje által.
045	ROM	010	018	De kérdem: Nem hallották? Hiszen az egész földre elhatott hangjuk, és a lakóföld véghatáráig az ő beszédük!
045	ROM	010	019	Tovább kérdem: Talán nem értette meg Izrael? Már Mózes ezt mondja: „Féltékennyé teszlek titeket egy olyan népre, amely nem népem, és egy értelmetlen néppel haragítlak meg titeket.“
045	ROM	010	020	Ézsaiás pedig nyíltan ezt mondja: „Megtaláltak azok, akik engem nem kerestek, nyilvánvalóvá lettem azoknak, akik felőlem nem kérdezősködtek.“
045	ROM	010	021	Izraelről pedig ezt mondja: „Egész nap kiterjesztettem kezemet az engedetlenkedő és ellenszegülő nép felé.“
045	ROM	011	001	Kérdem tehát: Elvetette Isten az ő népét? Semmiképpen! Hiszen én is izraelita vagyok, Ábrahám utódai közül és Benjámin törzséből való.
045	ROM	011	002	Nem vetette el Isten az ő népét, amelyet kiválasztott. Vagy nem tudjátok, mit mond az Írás Illésről, amikor vádat emel Istennél Izrael ellen:
045	ROM	011	003	„Uram a te prófétáidat megölték, és a te oltáraidat lerombolták, és csak én maradtam egyedül, és nekem is életemre törnek.“
045	ROM	011	004	De mit mond neki az isteni felelet? „Meghagytam magamnak hétezer embert, akik nem hajtottak térdet a Baálnak.“
045	ROM	011	005	Így tehát most is van maradék a kegyelemből való kiválasztás szerint.
045	ROM	011	006	Ha pedig kegyelemből, akkor nem cselekedetekből. Különben a kegyelem nem volna kegyelem. Ha pedig cselekedetekből, akkor nem kegyelemből. Különben a cselekedet nem volna cselekedet.
045	ROM	011	007	Mi tehát a helyzet? Amire Izrael törekedett, azt nem nyerte el. A választottak ellenben elnyerték, a többiek pedig megkeményíttettek.
045	ROM	011	008	Amint meg van írva: „Isten a kábultság lelkét adta nekik: szemeket, hogy ne lássanak, füleket, hogy ne halljanak, mind e mai napig.“
045	ROM	011	009	Dávid is ezt mondja: „Legyen az ő asztaluk számukra csapdává, hálóvá, megbotlássá és megtorlássá.
045	ROM	011	010	Sötétüljön el szemük, hogy ne lássanak, és hátukat mindenkorra görbítsd meg.“
045	ROM	011	011	Kérdem tehát: Azért botlottak meg, hogy elessenek? Semmiképpen! Hanem az ő elesésük miatt lett a pogányoké az üdvösség, hogy féltékennyé tegye Izraelt.
045	ROM	011	012	Ha pedig elesésük a világ gazdagsága lett, és az ő vereségük a pogányok gazdagsága, mennyivel inkább az lesz, ha teljes számban megtérnek.
045	ROM	011	013	Mert nektek mondom, pogányoknak: mivel én a pogányoknak apostola vagyok, szolgálatomat azzal dicsőítem,
045	ROM	011	014	ha féltékennyé teszem az én atyámfiait, és így megtarthatnék közülük némelyeket.
045	ROM	011	015	Mert ha az ő elvettetésük a világ békességét szolgálta, mi mást jelenthetne befogadásuk, ha nem életet a halálból?
045	ROM	011	016	Ha pedig a tészta zsengéje szent, akkor a kenyér is az, és ha a gyökér szent, akkor az ágak is azok.
045	ROM	011	017	Ha pedig egyes ágak kitörettek, te pedig vadolajfa létedre beoltattál azok közé, és részese lettél az olajfa gyökerének és nedvének,
045	ROM	011	018	ne kevélykedj az ágakkal szemben. Ha pedig kevélykedsz, tudd meg: nem te hordozod a gyökeret, hanem a gyökér téged.
045	ROM	011	019	Azt mondod erre: Azért törettek ki az ágak, hogy én oltattassam be.
045	ROM	011	020	Úgy van: hitetlenségük miatt törettek ki, te pedig hit által állsz. Fel ne fuvalkodjál, hanem félj.
045	ROM	011	021	Mert ha Isten a természetes ágaknak nem kedvezett, majd neked sem fog kedvezni.
045	ROM	011	022	Lásd meg tehát Isten jóságát és keménységét: keménységét azok iránt, akik elestek, irántad pedig jóságát, ha ugyan megmaradsz jóságában, mert különben te is kivágatol.
045	ROM	011	023	Viszont azok, ha nem maradnak meg hitetlenségükben, beoltatnak, mert Isten ismét beolthatja őket.
045	ROM	011	024	Mert ha te a természetes vadolajfából kivágattál, és a természet rendje ellenére beoltattál a szelíd olajfába, mennyivel inkább beoltatnak azok saját olajfájukba!
045	ROM	011	025	Nem akarom, hogy ne tudjátok, atyámfiai, azt a titkot, – bölcsnek tartva magatokat –, hogy a megkeményedés Izraelre nézve csak rész szerint való, amíg a pogányok teljes számban be nem jutnak,
045	ROM	011	026	és így üdvözülni fog az egész Izrael, ahogy meg van írva: „Eljön Sionból a Szabadító, és eltörli Jákób gonoszságát,
045	ROM	011	027	és én ezt a szövetségemet adom nekik, amikor eltörlöm bűneiket.“
045	ROM	011	028	Az evangéliumra nézve ugyan ellenségek – tiértetek, de a kiválasztásra nézve szeretettek az ősatyákért.
045	ROM	011	029	Mert visszavonhatatlanok Isten ajándékai és az ő elhívása.
045	ROM	011	030	Mert ahogyan ti egykor nem engedelmeskedtetek Istennek, most pedig irgalmasságot nyertetek az ő engedetlenségük révén,
045	ROM	011	031	úgy ők is most engedetlenek, hogy a nektek jutott irgalom révén ők is irgalmasságot nyerjenek.
045	ROM	011	032	Mert Isten mindenkit engedetlenségbe zárt, hogy mindenkin megkönyörüljön.
045	ROM	011	033	Ó, Isten gazdagságának, bölcsességének és tudásának mélysége! Milyen kikutathatatlanok az ő ítéletei és kinyomozhatatlanok az ő útjai!
045	ROM	011	034	Ugyan „ki ismerte meg az Úr gondolatait? Vagy ki volt neki tanácsadója?
045	ROM	011	035	Vagy ki adott előbb neki, hogy vissza kellene fizetnie?“
045	ROM	011	036	Mert tőle, általa és érte van minden. Övé a dicsőség mindörökké. Ámen.
045	ROM	012	001	Kérlek azért titeket, atyámfiai, Isten irgalmasságára, hogy szánjátok oda testeteket élő, szent és Istennek kedves áldozatul, mint a ti okos istentiszteleteteket.
045	ROM	012	002	És ne szabjátok magatokat e világhoz, hanem változzatok meg értelmetek megújulásával, hogy megítélhessétek, mi az Isten jó, neki tetsző és tökéletes akarata.
045	ROM	012	003	A nekem adott kegyelem által mondom mindenkinek közöttetek, hogy ne gondoljon magáról többet, mint amit kell, hanem józanon gondolkodjék, amint Isten adta kinek-kinek a hit mértékét.
045	ROM	012	004	Mert ahogyan egy testnek sok tagja van, de nem minden tagnak ugyanaz a feladata,
045	ROM	012	005	úgy sokan egy test vagyunk a Krisztusban, egyenként pedig egymásnak tagjai vagyunk.
045	ROM	012	006	Mivel pedig különböző ajándékaink vannak a nekünk adott kegyelem szerint, így is szolgálunk: ha írásmagyarázás, a hit szabályai szerint teljesítsük;
045	ROM	012	007	ha más szolgálat adatott, akkor abban a szolgálatban munkálkodjunk: a tanító a tanításban,
045	ROM	012	008	az intő az intésben, az adakozó szelídségben, az elöljáró szorgalommal, a könyörülő vidámsággal tegye.
045	ROM	012	009	A szeretet képmutatás nélkül való legyen. Iszonyodjatok a gonosztól, ragaszkodjatok a jóhoz.
045	ROM	012	010	Atyafiúi szeretettel egymás iránt gyöngédek, a tiszteletadásban egymást megelőzők legyetek.
045	ROM	012	011	Az igyekezetben ne legyetek restek, lélekben buzgók legyetek, az Úrnak szolgáljatok,
045	ROM	012	012	A reménységben örvendezők, a háborúságban tűrők, a könyörgésben állhatatosak,
045	ROM	012	013	a szentek szükségeire adakozók legyetek, a vendégszeretetet gyakoroljátok.
045	ROM	012	014	Áldjátok azokat, akik titeket üldöznek, áldjátok, és ne átkozzátok.
045	ROM	012	015	Örüljetek az örülőkkel, és sírjatok a sírókkal.
045	ROM	012	016	Egymással egyetértésben éljetek, ne kevélykedjetek, hanem az alázatosokhoz tartsátok magatokat. Ne legyetek bölcsek önmagatok szemében.
045	ROM	012	017	Senkinek gonoszért gonosszal ne fizessetek. A tisztességre gondotok legyen minden ember előtt.
045	ROM	012	018	Ha lehetséges, amennyire rajtatok áll, minden emberrel békességben éljetek.
045	ROM	012	019	Magatokért bosszút ne álljatok, szeretteim, hanem adjatok helyt az ő haragjának, mert meg van írva: „Enyém az igazságszolgáltatás, én megfizetek! – ezt mondja az Úr.“
045	ROM	012	020	Azért, ha éhezik a te ellenséged, adj ennie, ha szomjazik, adj innia, mert ha ezt teszed, parazsat gyűjtesz a fejére.
045	ROM	012	021	Ne győzzön le téged a gonosz, hanem a gonoszt jóval győzd meg.
045	ROM	013	001	Minden lélek engedelmeskedjék a felettes hatalmaknak, mert nincs hatalom mástól, csak Istentől. Ami hatalom pedig van, az Istentől rendeltetett.
045	ROM	013	002	Aki tehát ellenszegül a hatalomnak, Isten rendelése ellen támad. Akik pedig ellene támadnak, ítéletet vonnak magukra.
045	ROM	013	003	Az elöljárók nem a jó, hanem a rossz cselekedeteket büntetik. Akarod, hogy ne kelljen félned a hatalomtól? Cselekedd a jót, és dicséretet kapsz tőle,
045	ROM	013	004	hiszen Isten szolgája az a te javadra. Ha pedig gonoszt cselekszel, félj, mert nem ok nélkül viseli a fegyvert, hiszen Isten szolgája és az ő haragjával sújtja azt, aki gonoszt cselekszik.
045	ROM	013	005	Ezért tehát engedelmeskedni kell, nemcsak a harag miatt, hanem a lelkiismeret miatt is.
045	ROM	013	006	Ezért fizettek adót is, mert ők Isten szolgái, akik ugyanabban a szolgálatban fáradoznak.
045	ROM	013	007	Adjátok meg azért mindenkinek, amivel tartoztok: akinek adóval, az adót, akinek a vámmal, a vámot, akinek a félelemmel, a félelmet, akinek a tisztességgel, a tisztességet.
045	ROM	013	008	Senkinek semmivel ne tartozzatok, hanem csak azzal, hogy egymást szeressétek, mert aki szereti felebarátját, a törvényt betöltötte.
045	ROM	013	009	Mert ez: „Ne paráználkodjál, ne ölj, ne lopj, hamis tanúbizonyságot ne tégy, ne kívánd“és minden más parancsolat ebben az igében foglalható össze: „Szeresd felebarátodat, mint magadat!“
045	ROM	013	010	A szeretet nem tesz rosszat a felebarátnak. Ezért a törvény betöltése a szeretet.
045	ROM	013	011	Ezt cselekedjétek tehát, tudva az időt, itt az ideje már, hogy az álomból felébredjetek, mert most közelebb van hozzánk az üdvösség, mint amikor hívőkké lettünk.
045	ROM	013	012	Az éjszaka elmúlt, a nappal pedig már egészen közel van. Vessük le tehát a sötétség cselekedeteit, és öltözzük fel a világosság fegyvereit.
045	ROM	013	013	Ahogy nappal illik, tisztességben járjunk, nem dorbézolásban és részegségben, nem fajtalankodásban és kicsapongásban, nem viszálykodásban és irigységben,
045	ROM	013	014	hanem öltözzétek fel az Úr Jézus Krisztust, és ne úgy gondozzátok testeteket, hogy bűnös kívánságokra gerjedjen.
045	ROM	014	001	A hitben erőtlent fogadjátok be, nem ítélgetve vélekedéseit.
045	ROM	014	002	Van, aki azt hiszi, hogy mindent megehet. A hitben erőtlen pedig csak zöldséget eszik.
045	ROM	014	003	Aki eszik, ne vesse meg azt, aki nem eszik; és aki nem eszik, ne ítélje el azt, aki eszik, hiszen az Isten őt is befogadta.
045	ROM	014	004	Ki vagy te, hogy más szolgáját megítéled? Tulajdon urának áll, vagy esik. De meg fog állni, mert az Úr megerősítheti, hogy megálljon.
045	ROM	014	005	Ez az egyik napot különbnek tartja a másiknál, az pedig minden napot egyformának tart. Mindegyik a maga meggyőződésében legyen bizonyos.
045	ROM	014	006	Aki az egyik napot megkülönbözteti, az Úrért különbözteti meg. Aki nem különbözteti meg a napot, az Úrért nem különbözteti meg. Aki eszik, az Úrért eszik, hiszen hálát ad Istennek. Aki nem eszik, az Úrért nem eszik és szintén hálát ad Istennek.
045	ROM	014	007	Mert közülünk senki sem él önmagának és senki sem hal meg önmagának;
045	ROM	014	008	Mert ha élünk, az Úrnak élünk, ha meghalunk, az Úrnak halunk meg. Ezért akár élünk, akár meghalunk, az Úréi vagyunk.
045	ROM	014	009	Mert azért halt meg és támadt fel Krisztus, hogy mind holtakon, mind élőkön uralkodjék.
045	ROM	014	010	Te pedig miért ítéled el a te atyádfiát? Vagy te is miért veted meg a te atyádfiát? Hiszen mindnyájan odaállunk majd Krisztus ítélőszéke elé.
045	ROM	014	011	Mert meg van írva: „Élek én, ezt mondja az Úr, bizony előttem hajol meg majd minden térd, és minden nyelv Istent magasztalja.“
045	ROM	014	012	Tehát mindegyikünk maga ad számot önmagáról Istennek.
045	ROM	014	013	Azért többé ne ítéljük el egymást, hanem inkább azt tartsátok jónak, hogy a ti atyátokfiának ne okozzatok megütközést vagy elbotlást.
045	ROM	014	014	Tudom és meg vagyok győződve az Úr Jézusban, hogy semmisem tisztátalan önmagában, csak annak tisztátalan, aki tisztátalannak tartja.
045	ROM	014	015	De ha a te atyádfia az étel miatt megszomorodik, akkor te nem szeretet szerint cselekszel. Ne okozd vesztét ételeddel annak, akiért Krisztus meghalt.
045	ROM	014	016	Ne engedjétek, hogy káromolják azt a jót, amiben részesültetek.
045	ROM	014	017	Mert Isten országa nem evés, nem ivás, hanem igazság, békesség és Szentlélek által való öröm.
045	ROM	014	018	Aki így szolgál a Krisztusnak, az kedves Isten előtt, és az emberek megbecsülik.
045	ROM	014	019	Törekedjünk tehát azokra, amik a békességre és egymás építésére valók.
045	ROM	014	020	Étel miatt ne rontsd le Isten munkáját. Minden tiszta ugyan, de rossz annak az embernek, aki megütközéssel eszik.
045	ROM	014	021	Jó tehát nem enni húst és nem inni bort, sem semmit nem tenni, amiben a te atyádfia megütközik.
045	ROM	014	022	Te azt a hitet, amely benned van, őrizd meg Isten előtt. Boldog, aki nem ítéli el magát abban, amit helyesel.
045	ROM	014	023	Aki pedig kételkedik, ha eszik, elítéltetett, mert nem hitből eszik. Ami pedig nincs hitből, az bűn.
045	ROM	015	001	Mi az erősek tartozunk azzal, hogy az erőtlenek erőtlenségeit hordozzuk, és ne a magunk javát keressük.
045	ROM	015	002	Mindegyikünk az ő felebarátjának kedvezzen, annak javára és épülésére.
045	ROM	015	003	Mert Krisztus sem önmagának kedvezett, hanem amint meg van írva: „A te gyalázóidnak gyalázásai hullottak rám.“
045	ROM	015	004	Mert amelyek régen megírattak, a mi tanulságunkra írattak meg, hogy béketűrés által és az Írás vigasztalása által reménységünk legyen.
045	ROM	015	005	A béketűrés és vigasztalás Istene pedig adja meg nektek, hogy egyetértés legyen közöttetek Jézus Krisztus akarata szerint,
045	ROM	015	006	hogy egy szívvel és szájjal dicsőítsétek Istent, a mi Urunk Jézus Krisztus Atyját.
045	ROM	015	007	Azért fogadjátok be egymást, amint Krisztus is befogadott minket Isten dicsőségére.
045	ROM	015	008	Azt mondom ugyanis, hogy Jézus Krisztus szolgája lett a körülmetélkedésnek az Isten igazságáért, hogy megerősítse az atyáknak adott ígéreteket.
045	ROM	015	009	A pogányok pedig irgalmasságáért dicsőítik Istent, amint meg van írva: „Vallást teszek azért rólad a pogányok között, és dicséretet éneklek a te nevednek!“
045	ROM	015	010	Ezt is mondja: „Örüljetek pogányok az ő népével együtt.“
045	ROM	015	011	És ismét: „Dicsérjétek az Urat mind, ti pogányok, és magasztalja őt minden nép.“
045	ROM	015	012	Ézsaiás pedig így szól: „Hajtás sarjad Isai gyökeréből, aki felemelkedik, hogy uralkodjék a pogányokon; őbenne reménykednek a pogányok.“
045	ROM	015	013	A reménység Istene pedig töltsön be titeket minden örömmel és békességgel a hitben, hogy bővölködjetek a reménységben a Szentlélek ereje által.
045	ROM	015	014	Meg vagyok pedig győződve, atyámfiai, én magam is felőletek, hogy telve vagytok minden jósággal, telve vagytok minden ismerettel, hogy egymást is képesek vagytok inteni.
045	ROM	015	015	Merészebben is írtam nektek, atyámfiai, részben hogy emlékeztesselek titeket arra, hogy az Istentől nekem adott kegyelem által
045	ROM	015	016	Jézus Krisztus szolgája lettem a pogányok között, munkálkodva Isten evangéliumának ügyében, hogy a pogányok áldozata kedves és a Szentlélek által megszentelt legyen.
045	ROM	015	017	Van azért mivel dicsekedjem a Jézus Krisztusban, az Istenre vonatkozó dolgokban.
045	ROM	015	018	Mert nem mernék szólni semmiről sem, amit ne Krisztus cselekedett volna általam a pogányok megtérítéséért szóval és tettel,
045	ROM	015	019	jelek és csodák által, az Isten Lelkének ereje által: úgyhogy én Jeruzsálemtől és környékétől Illíriáig elvégeztem a Krisztus evangéliumának szolgálatát.
045	ROM	015	020	Így tehát az a tisztességes, hogy ne ott hirdessem az evangéliumot, ahol Krisztus neve már hirdettetett, hogy ne idegen alapra építsek.
045	ROM	015	021	Hanem amint meg van írva: „Akiknek még nem hirdettetett, azok meglátják, és akik még nem hallották, azok megértik.“
045	ROM	015	022	Ezért akadályoztattam is gyakran, hogy hozzátok elmenjek.
045	ROM	015	023	Most pedig, hogy nincs már munkaterületem ezekben a tartományokban, és sok esztendő óta vágyódom, hogy elmenjek hozzátok,
045	ROM	015	024	ha Hispániába utazom, elmegyek hozzátok. Mert remélem, hogy átutazóban meglátlak titeket, és ti is elkísértek oda, ha előbb egy kissé felüdültem nálatok.
045	ROM	015	025	Most pedig megyek Jeruzsálembe a szentek szolgálatára.
045	ROM	015	026	Mert Macedónia és Akhája jónak látta, hogy a jeruzsálemi szentek szegényei részére valamit adakozzanak.
045	ROM	015	027	Így látták jónak, de tartoznak is ezzel. Mert ha a pogányok azoknak a lelki javaiban részesültek, ők is tartoznak ezt viszonozni anyagiakkal.
045	ROM	015	028	Azért ha ezt majd elvégeztem, és az eredményt nekik átadtam, titeket útba ejtve, megyek Hispániába.
045	ROM	015	029	Azt pedig tudom, hogy amikor hozzátok megyek, Krisztus evangéliuma áldásának teljességével megyek.
045	ROM	015	030	Kérlek pedig titeket, atyámfiai, a mi Urunk Jézus Krisztusra és a Lélek szerelmére, tusakodjatok velem együtt imádságotokban, én értem, Isten előtt,
045	ROM	015	031	hogy megszabaduljak azoktól, akik engedetlenek Júdeában, és hogy a Jeruzsálemben való szolgálatom legyen kedves a szentek előtt,
045	ROM	015	032	hogy örömmel menjek hozzátok Isten akaratából, és veletek együtt megújuljak.
045	ROM	015	033	A békesség Istene pedig legyen mindnyájatokkal! Ámen.
045	ROM	016	001	Ajánlom nektek nőtestvérünket, Fébét, aki a kenkhreai gyülekezetben szolgál,
045	ROM	016	002	hogy fogadjátok őt az Úrban a szentekhez illően, és legyetek mellette, ha valami dologban rátok szorul. Mert ő is sokaknak pártfogója volt, és nekem magamnak is.
045	ROM	016	003	Köszöntsétek Priszkát és Akvilát, akik nekem munkatársaim Krisztus Jézusban,
045	ROM	016	004	akik értem életüket kockáztatták; s akiknek nemcsak én mondok köszönetet, hanem a pogányok minden gyülekezete is.
045	ROM	016	005	És köszöntsétek azt a gyülekezetet is, amely az ő házukban van. Köszöntsétek az én szeretett Epainetoszomat, aki Akhája zsengéje a Krisztusban.
045	ROM	016	006	Köszöntsétek Máriát, aki sokat munkálkodott körülöttünk.
045	ROM	016	007	Köszöntsétek Andronikoszt és Juniászt, az én rokonaimat és az én fogolytársaimat, akiknek jó híre van az apostolok között, akik nálam is előbb lettek hivők a Krisztusban.
045	ROM	016	008	Köszöntsétek az Úrban szeretett Ampliátuszomat.
045	ROM	016	009	Köszöntsétek Urbánuszt, a mi munkatársunkat a Krisztusban, és az én szeretett Sztakhüszomat.
045	ROM	016	010	Köszöntsétek Apellészt, Krisztus kipróbált emberét. Köszöntsétek Arisztobulosz házanépéből valókat.
045	ROM	016	011	Köszöntsétek Heródiont, az én rokonomat. Köszöntsétek a Narcisszusz házanépéből azokat, akik az Úrban vannak.
045	ROM	016	012	Köszöntsétek Trüfainát és Trüfónászt, akik munkálkodnak az Úrban. Köszöntsétek a szeretett Persziszt, aki sokat munkálkodott az Úrban.
045	ROM	016	013	Köszöntsétek az Úrban kiválasztott Rufuszt és az ő anyját, aki az enyém is.
045	ROM	016	014	Köszöntsétek Aszünkritoszt, Flegónt, Hermészt, Patrobászt, Hermászt és az atyafiakat, akik velük vannak.
045	ROM	016	015	Köszöntsétek Filologoszt és Júliát, Néreuszt és az ő nénjét. És Olümpászt és minden szentet, akik velük vannak.
045	ROM	016	016	Köszöntsétek egymást szent csókkal. Köszöntenek titeket a Krisztus gyülekezetei.
045	ROM	016	017	Kérlek pedig titeket atyámfiai, vigyázzatok azokra, akik szakadásokat és botránkozásokat okoznak a tanítás körül, amelyet tanultatok. Forduljatok el az ilyenektől.
045	ROM	016	018	Mert az ilyenek a mi Urunk Jézus Krisztusnak nem szolgálnak, hanem az ő hasuknak, és nyájas beszéddel, meg hízelkedéssel megcsalják az ártatlanok szívét.
045	ROM	016	019	Mert a ti engedelmességeteknek híre mindenkihez eljutott. Örülök azért nektek; de azt akarom, hogy bölcsek legyetek a jóban, ártatlanok pedig a rosszban.
045	ROM	016	020	A békesség Istene megrontja hamarosan a Sátánt a ti lábatok alatt. A mi Urunk Jézus Krisztus kegyelme legyen veletek. Ámen.
045	ROM	016	021	Köszönt titeket Timoteus, az én munkatársam, valamint rokonaim Luciusz, Jázon és Szoszipatrosz.
045	ROM	016	022	Köszöntlek titeket az Úrban én, Terciusz, aki ezt a levelet írtam.
045	ROM	016	023	Köszönt titeket Gájus, aki nekem és az egész gyülekezetnek gazdája. Köszönt titeket Erásztosz, a város kincstartója és Kvártusz atyafi.
045	ROM	016	024	A mi Urunk Jézus Krisztus kegyelme legyen veletek. Ámen.
045	ROM	016	025	Annak pedig, aki titeket megerősíthet az én evangéliumom és Jézus Krisztus hirdetése alapján, annak a titoknak kijelentése alapján, amely örök időktől fogva el volt rejtve,
045	ROM	016	026	de most megjelentetett a prófétai írások által, az örök Isten parancsolata szerint, hogy a pogányok is eljussanak a hitben való engedelmességre,
045	ROM	016	027	az egyedül bölcs Istennek a Jézus Krisztus által legyen dicsőség mindörökké Ámen.
#
# BOOK	046	1CO	1 Corinthians	1 Korintusi
046	1CO	001	001	Pál, Jézus Krisztusnak Isten akaratából elhívott apostola, és Szószthenész, az atyafi,
046	1CO	001	002	az Isten gyülekezetének, amely Korinthusban van, a Krisztus Jézusban megszentelt, elhívott szenteknek, mindazokkal együtt, akik a mi Urunk Jézus Krisztus nevét segítségül hívják bármely helyen, a magukén vagy a miénken.
046	1CO	001	003	Kegyelem nektek és békesség Istentől, a mi Atyánktól és az Úr Jézus Krisztustól.
046	1CO	001	004	Hálát adok az én Istenemnek mindenkor azért a kegyelemért, amely néktek Krisztus Jézusban adatott,
046	1CO	001	005	mert őbenne mindenben, mind beszédben, mind ismeretben meggazdagodtatok,
046	1CO	001	006	amint a Krisztusról szóló bizonyságtételben is megerősödtetek.
046	1CO	001	007	Úgyhogy nincs hiányotok semmiféle kegyelmi ajándékban, várva a mi Urunk Jézus Krisztusnak megjelenését,
046	1CO	001	008	aki meg is erősít titeket mindvégig feddhetetlenségben, a mi Urunk Jézus Krisztus napján.
046	1CO	001	009	Hű az Isten, aki elhívott titeket az ő Fiával, a mi Urunk Jézus Krisztussal való közösségre.
046	1CO	001	010	Kérlek azonban titeket, atyámfiai, a mi Urunk Jézus Krisztus nevére, hogy mindnyájan egyféleképpen szóljatok, és ne legyenek közöttetek szakadások, de legyetek teljesen egyek ugyanazon értelemben és ugyanazon véleményben.
046	1CO	001	011	Mert megtudtam felőletek, atyámfiai, a Khloé embereitől, hogy viszálykodások vannak közöttetek.
046	1CO	001	012	Ezt úgy értem, hogy mindnyájan így beszéltek: „Én Pálé vagyok, én meg Apollósé, én Kéfásé, én meg Krisztusé.“
046	1CO	001	013	Vajon részekre osztatott-e a Krisztus? Vajon Pált feszítették meg értetek, vagy Pál nevére keresztelkedtetek meg?
046	1CO	001	014	Hálát adok az Istennek, hogy senkit sem kereszteltem meg közületek, kivéve Kriszpuszt és Gájuszt,
046	1CO	001	015	nehogy azt mondja valaki, hogy a magam nevére kereszteltem.
046	1CO	001	016	Megkereszteltem azonban még Sztefanász háza népét is. Ezen kívül nem tudom, hogy valaki mást is megkereszteltem volna.
046	1CO	001	017	Mert nem azért küldött engem a Krisztus, hogy kereszteljek, hanem hogy az evangéliumot hirdessem, de nem szólásban való bölcsességgel, nehogy a Krisztus keresztje hiábavaló legyen.
046	1CO	001	018	Mert a keresztről való beszéd bolondság ugyan azoknak, akik elvesznek, de nekünk, akik megtartatunk, Istennek ereje.
046	1CO	001	019	Mert meg van írva: „Elvesztem a bölcseknek bölcsességét, és az értelmesek értelmét elvetem“.
046	1CO	001	020	Hol a bölcs? Hol az írástudó? Hol e világ vitázója? Nem tette-e Isten bolondsággá e világnak bölcsességét?
046	1CO	001	021	Mert miután a világ bölcsessége által nem ismerte fel Istent a maga bölcsességében, úgy tetszett Istennek, hogy az igehirdetés bolondsága által tartsa meg a hivőket.
046	1CO	001	022	Egyfelől a zsidók jelt kívánnak, másfelől a görögök bölcsességet keresnek.
046	1CO	001	023	Mi pedig a megfeszített Krisztust prédikáljuk, zsidóknak ugyan botránkozást, a görögöknek pedig bolondságot.
046	1CO	001	024	Ámde maguknak az elhívottaknak mind zsidóknak, mind görögöknek Krisztust, Istennek hatalmát és Istennek bölcsességét.
046	1CO	001	025	Mert az Isten „bolondsága“bölcsebb az embereknél és az Isten „erőtlensége“erősebb az embereknél.
046	1CO	001	026	Gondoljatok csak elhivatásotokra atyámfiai: emberi szempontból nem sokan vagytok bölcsek, hatalmasak, előkelők,
046	1CO	001	027	mert a világ szerint bolondokat választotta ki az Isten, hogy megszégyenítse a bölcseket, és a világ szerint erőtleneket választotta ki Isten, hogy megszégyenítse az erőseket.
046	1CO	001	028	A világ szerint alacsonyrendűeket, lenézetteket választotta Isten, a „semmiket, “hogy a „valamiket“semmivé tegye,
046	1CO	001	029	hogy senki se dicsekedjék előtte.
046	1CO	001	030	Általa vagytok Jézus Krisztusban, akit Isten bölcsességünkké, megigazulásunkká, megszentelődésünkké és váltságunkká tett,
046	1CO	001	031	hogy amint meg van írva: „Aki dicsekedik, az Úrban dicsekedjék“.
046	1CO	002	001	Én is, amikor hozzátok mentem atyámfiai, nem úgy mentem, hogy nagy ékesszólással vagy bölcsességgel hirdessem nektek az Isten bizonyságtételét,
046	1CO	002	002	mert elhatároztam, hogy egyébről ne tudjak köztetek, csak Jézus Krisztusról, mégpedig a megfeszítettről.
046	1CO	002	003	És én erőtlenség, félelem és nagy rettegés között jelentem meg közöttetek.
046	1CO	002	004	És az én beszédem és prédikálásom nem emberi bölcsesség megtévesztő szavaiból állt, hanem a Léleknek és erőnek megmutatásában,
046	1CO	002	005	hogy a ti hitetek ne emberek bölcsességén, hanem Isten erején nyugodjék.
046	1CO	002	006	A (hitben) nagykorúak között mi is bölcsességet hirdetünk, de nem e világnak, sem e világ letűnt fejedelmeinek bölcsességét,
046	1CO	002	007	hanem Istennek titkon való bölcsességét szóljuk, azt az elrejtettet, amelyet Isten öröktől fogva elrendelt a mi dicsőségünkre,
046	1CO	002	008	amelyet e világ fejedelmei közül senki sem ismert fel, mert ha felismerték volna, nem feszítették volna meg a dicsőség Urát.
046	1CO	002	009	Hanem, amint meg van írva: „Amit szem nem látott, fül nem hallott és embernek szíve meg sem gondolt, azt készítette Isten az őt szeretőknek“.
046	1CO	002	010	Nekünk azonban Isten kinyilatkoztatta az ő Lelke által, mert a Lélek mindent megvizsgál, még Isten mélységeit is.
046	1CO	002	011	Mert ki ismeri az ember gondolatait? Csak az embernek lelke, amely benne lakik. Azonképpen az Isten dolgait sem ismeri senki, csak az Isten Lelke.
046	1CO	002	012	Mi pedig nem e világnak lelkét kaptuk, hanem az Istenből való Lelket, hogy megismerjük mindazt, amit Isten ajándékozott nekünk.
046	1CO	002	013	Ezeket prédikáljuk is, de nem emberi bölcsességből tanult szavakkal, hanem úgy, ahogy a Lélek tanít, lelkieknek lelkieket adva.
046	1CO	002	014	A nem lelki ember pedig nem foghatja fel Isten Lelkének dolgait, mert bolondságnak tűnik neki, nem is érti, mert ezeket csak a Lélek szerint lehet elbírálni.
046	1CO	002	015	A lelki ember azonban mindent elbírál, de őt nem bírálja felül senki.
046	1CO	002	016	Mert ugyan, „Ki ismerte meg az Úr gondolatait, hogy őt kioktathatná?“Mi pedig Krisztus gondolataiban részesülünk.
046	1CO	003	001	Én sem szólhattam nektek, atyámfiai, mint lelkieknek, hanem mint testieknek, mint a Krisztusban kiskorúaknak.
046	1CO	003	002	Tejjel tápláltalak titeket és nem kemény eledellel, mert ezt nem bírtátok volna el, sőt még most sem bírnátok el,
046	1CO	003	003	mert még testiek vagytok. Amikor irigykedés, viszálykodás, és egyenetlenkedés van közöttetek, vajon nem testiek vagytok-e és nem emberi módon viselkedtek-e?
046	1CO	003	004	Mert amikor az egyik ezt mondja: „Én Pálé vagyok“, a másik meg: „Én Apollósé“nem emberi módon viselkedtek-e?
046	1CO	003	005	Hát kicsoda Pál? És kicsoda Apollós? Csak szolgák, akik által hívőkké lettetek, mégpedig úgy, amint kinek-kinek az Úr megadta.
046	1CO	003	006	Én ültettem, Apollós öntözött, de az Isten adta a növekedést.
046	1CO	003	007	Azért nem az számít, aki ültet, sem az, aki öntöz, hanem a növekedést adó Isten.
046	1CO	003	008	Az ültető és az öntöző egyformák, és mindegyik a maga jutalmát kapja meg munkája szerint.
046	1CO	003	009	Mert Isten munkatársai vagyunk, ti pedig Isten szántóföldje és épülete vagytok.
046	1CO	003	010	Az Istennek nekem adott kegyelme szerint, mint bölcs építőmester fundamentumot vetettem, de más épít rá. Vigyázzon azonban mindenki, hogy mit épít rá.
046	1CO	003	011	Mert más fundamentumot senki sem vethet azonkívül, amely vettetett, amely a Jézus Krisztus.
046	1CO	003	012	Ha pedig valaki aranyat, ezüstöt, drágakövet, fát, szénát, szalmát épít erre a fundamentumra,
046	1CO	003	013	kinek-kinek a munkája nyilvánvaló lesz, mert az (Úr) napja majd nyilvánvalóvá teszi, mert tűzzel jön el, és azt tűz fogja megvizsgálni.
046	1CO	003	014	Ha valakinek megmarad munkája, amelyet ráépített, jutalmát veszi.
046	1CO	003	015	De ha valakinek munkája megég, kárt vall. Ő azonban megmenekül, de csak úgy, mint aki tűzön ment át.
046	1CO	003	016	Nem tudjátok, hogy ti az Isten temploma vagytok, és az Isten Lelke lakik bennetek?
046	1CO	003	017	Ha valaki az Isten templomát beszennyezi, elveszti azt az Isten, mert Isten temploma szent, és az a templom ti vagytok.
046	1CO	003	018	Senki se csalja meg magát. Ha valaki azt hiszi, hogy bölcs ti köztetek e világon, bolond legyen, hogy bölccsé lehessen.
046	1CO	003	019	Mert e világ bölcsessége bolondság Isten előtt. Mert meg van írva: „Megfogja a bölcseket csalárdságukban“.
046	1CO	003	020	És ismét: „Tudja az Úr, hogy a bölcsek gondolatai hiábavalók“.
046	1CO	003	021	Azért senki se dicsekedjék emberekkel, mert minden a tiétek:
046	1CO	003	022	akár Pál, akár Apollós, akár Kéfás, akár a világ, akár az élet, akár a halál, akár a jelenvalók, akár a következendők, minden a tiétek.
046	1CO	003	023	Ti pedig a Krisztusé, Krisztus pedig Istené.
046	1CO	004	001	Úgy tekintsen minket az ember, mint Krisztus szolgáit és Isten titkainak sáfárait.
046	1CO	004	002	Márpedig a sáfároktól azt kívánják meg, hogy mindegyikük hűséges legyen.
046	1CO	004	003	Nekem pedig vajmi keveset számít, hogy ti vagy mások hogyan ítélkeztek felettem. Hiszen én sem ítélkezem magam felett.
046	1CO	004	004	Semmi sem terheli lelkiismeretemet, de nem ez igazol engem. Felettem ugyanis az Úr ítélkezik.
046	1CO	004	005	Ti se ítélkezzetek hát idő előtt, míg el nem jön az Úr, aki megvilágítja a sötétség titkait, leleplezi a szívek szándékát. Akkor majd Isten részesít mindenkit elismerésben.
046	1CO	004	006	Ezeket, testvéreim, miattatok alkalmaztam magamra és Apollósra, hogy rajtunk tanuljátok meg, nem szabad túllépni azon, ami meg van írva. Senki se lelkesedjék tehát egyvalakiért, a másik rovására.
046	1CO	004	007	Mi tesz téged másnál különbbé? Mid van ugyanis, amit nem kaptál volna? Ha pedig úgy kaptad, mit dicsekszel, mintha nem kaptad volna?
046	1CO	004	008	Ti már jóllaktatok, meggazdagodtatok, nélkülünk uralomra jutottatok. Bár csakugyan uralomra jutottatok volna, hogy mi is veletek együtt uralkodhatnánk.
046	1CO	004	009	Mert úgy vélem, hogy Isten minket, apostolokat utolsó helyre állított, mintegy halálra szánt, mert látványossága lettünk a világnak, mind angyaloknak, mind embereknek.
046	1CO	004	010	Mi bolondok vagyunk a Krisztusért, ti pedig bölcsek a Krisztusban. Mi erőtlenek, ti pedig erősek. Ti megbecsültek, mi pedig megvetettek.
046	1CO	004	011	Mind ez ideig éhezünk is, szomjazunk is, ruhánk sincs, bántalmaznak minket, és otthonunk sincs,
046	1CO	004	012	fáradozunk is, tulajdon kezünkkel munkálkodva. Ha szidalmaznak, jót kívánunk, ha üldöznek, békésen tűrünk,
046	1CO	004	013	Ha gyaláznak, áldást mondunk. Szinte a világ szemetjévé lettünk, mindenkinek söpredékévé egész mostanig.
046	1CO	004	014	Nem azért írom ezeket, hogy megszégyenítselek titeket, hanem hogy mint szeretett gyermekeimet intselek.
046	1CO	004	015	Ha tízezer tanítómesteretek lenne is a Krisztusban, de nem sok atyátok, mert én vagyok a ti atyátok a Krisztus Jézusban az evangélium által.
046	1CO	004	016	Kérlek azért titeket, legyetek az én követőim.
046	1CO	004	017	Azért küldtem hozzátok Timóteust, az én szeretett és hű fiamat az Úrban, hogy juttassa eszetekbe az én útjaimat a Krisztusban, hogy miként tanítok mindenütt, minden gyülekezetben.
046	1CO	004	018	De némelyek úgy fölfuvalkodtak, mintha el se mennék hozzátok.
046	1CO	004	019	Pedig, ha az Úr akarja, hamarosan elmegyek hozzátok, és akkor megismerem a felfuvalkodottaknak nem a beszédét, hanem az erejét.
046	1CO	004	020	Mert nem beszédben áll az Isten országa, hanem erőben.
046	1CO	004	021	Mit akartok? Vesszővel menjek-e hozzátok, vagy szeretettel és a szelídség lelkével?
046	1CO	005	001	Az a hír járja, hogy paráznaság fordul elő köztetek, mégpedig olyan, amilyen még a pogányok között sincs, hogy valaki apja feleségével él.
046	1CO	005	002	És ti felfuvalkodtok, ahelyett, hogy megkeseredve kivetnétek magatok közül azt, aki ezt cselekedte!
046	1CO	005	003	Mert én, bár testileg ugyan távol, lelkileg azonban jelen vagyok, mint jelenlévő, ítélkezem afelett, aki így cselekedett.
046	1CO	005	004	A mi Urunk Jézus Krisztus nevében összegyűlve, ti és az én lelkem, a mi Urunk Jézus Krisztus hatalmával
046	1CO	005	005	átadjuk az ilyet testének vesztére a sátánnak, hogy lelke megtartassék az Úr Jézus napján.
046	1CO	005	006	Nem jó a ti dicsekedésetek. Nem tudjátok, hogy egy kis kovász az egész tésztát megkeleszti?
046	1CO	005	007	Ki a házból a régi kovásszal, hogy új tésztává legyetek! Mert ti kovász nélkül valók vagytok, hiszen Krisztus, a mi húsvéti bárányunk megáldoztatott értünk.
046	1CO	005	008	Azért ne a régi kovásszal ünnepeljünk, se a rosszaságnak, se a gonoszságnak kovászával, hanem a tisztaságnak és igazságnak kovásztalanságával.
046	1CO	005	009	Előző levelemben már megírtam nektek, hogy ne tartsatok kapcsolatot paráznákkal,
046	1CO	005	010	de nem általában e világ paráznáival, csalóival, rablóival, vagy bálványimádóival, mert hiszen akkor ki kellene mennetek a világból.
046	1CO	005	011	Valójában azt írtam nektek, hogy ne tartsatok kapcsolatok olyannal, aki bár testvérnek mondja magát, mégis parázna, csaló, bálványimádó, rágalmazó, részeges vagy rabló. Az ilyennel még együtt se egyetek.
046	1CO	005	012	Mert mit tartozik rám, hogy a kívül valókról ítélkezzem? Nem a belüllévők fölött ítélkeztek-e ti is?
046	1CO	005	013	A kívül valókat pedig majd Isten ítéli meg. Vessétek ki azért a gonoszt magatok közül!
046	1CO	006	001	Hogyan merészel közületek bárki is, ha peres dolga van valakivel, a hitetlenek előtt pereskedni és nem a szentek előtt?
046	1CO	006	002	Nem tudjátok, hogy a szentek a világot fogják megítélni? És ha ti ítélitek meg a világot, vajon méltatlanok vagytok-e, hogy jelentéktelen ügyekben ítélkezzetek?
046	1CO	006	003	Nem tudjátok-e, hogy angyalokat fogunk ítélni? Mennyivel inkább ítélhetünk mindennapi ügyekben!
046	1CO	006	004	Azért ha mindennapi ügyekben pereskedtek, azokat ültetitek-e le a bírói székbe, akiket semmibe sem vesznek a gyülekezetben?
046	1CO	006	005	Megszégyenítésetekre mondom: Hát nincs közöttetek egy bölcs ember sem, aki igazságot tudna tenni az ő atyafiai között?
046	1CO	006	006	Sőt atyafi atyafival pereskedik méghozzá hitetlenek előtt!
046	1CO	006	007	Egyáltalán már az is gyarlóság bennetek, hogy egymással pereskedtek! Miért nem szenveditek el inkább a sérelmet? Miért nem tűritek el inkább a kárt?
046	1CO	006	008	Sőt még ti okoztok sérelmet és kárt, méghozzá atyafiaknak!
046	1CO	006	009	Vagy nem tudjátok, hogy gonoszok nem örökölhetik Isten országát? Ne tévelyegjetek: sem paráznák, sem bálványimádók, sem házasságtörők, sem kéjelgők, sem fajtalankodók,
046	1CO	006	010	sem tolvajok, sem telhetetlenek, sem részegesek, sem szidalmazók, sem rablók nem örökölhetik Isten országát.
046	1CO	006	011	Néhányan bizony ilyenek voltatok, de megtisztultatok, megszenteltettetek és megigazíttatok az Úr Jézusnak nevében és a mi Istenünk Lelke által.
046	1CO	006	012	Minden szabad nekem, de nem minden használ. Minden szabad nekem, csak ne váljék úrrá rajtam semmi.
046	1CO	006	013	Az étel a gyomorért van, a gyomor pedig az ételért, de Isten mind ezt, mind amazt semmissé teszi. A test azonban nem a paráznaságért van, hanem az Úrért, és az Úr pedig a testért.
046	1CO	006	014	Isten pedig, aki az Urat feltámasztotta, minket is feltámaszt hatalmával.
046	1CO	006	015	Nem tudjátok, hogy a ti testetek a Krisztusnak tagja? Elszakítva tehát Krisztus tagjait egy parázna nő tagjaivá tegyem? Semmiképpen!
046	1CO	006	016	Vagy nem tudjátok, hogy aki paráznával egyesül, egy testté lesz vele? Mert – ahogy az Írás mondja – ketten lesznek egy testté.
046	1CO	006	017	Aki pedig az Úrral egyesül, egy Lélek ővele.
046	1CO	006	018	Kerüljétek tehát a paráznaságot! Minden bűn, amelyet az ember elkövet, a testen kívül van, de aki paráználkodik, a maga teste ellen vétkezik.
046	1CO	006	019	Vagy nem tudjátok, hogy a ti testetek a bennetek lakó Szentlélek temploma, amelyet Istentől kaptatok, és így nem a magatoké vagytok?
046	1CO	006	020	Mert áron vétettetek meg, dicsőítsétek tehát Istent testetekben és lelketekben.
046	1CO	007	001	Amikről írtatok nekem, szerintem jó, ha a férfi nem érintkezik nővel.
046	1CO	007	002	De a paráznaság veszélye miatt, minden férfinak saját felesége és minden nőnek saját férje legyen.
046	1CO	007	003	A férj teljesítse házastársi kötelességét felesége iránt, s ugyanígy a feleség is férje iránt.
046	1CO	007	004	A feleség nem ura a maga testének, hanem a férje. Hasonlóképpen a férj sem ura a maga testének, hanem a felesége.
046	1CO	007	005	Ne fosszátok meg egymást, legfeljebb közös akaratból egy bizonyos ideig, hogy legyen időtök a böjtölésre és az imádkozásra, azután ismét egymáshoz térjetek, hogy a sátán meg ne kísértsen titeket, mivel nem tudjátok magatokat megtartóztatni.
046	1CO	007	006	Ezt pedig kedvezésképpen mondom, és nem parancsként.
046	1CO	007	007	Mert szeretném, ha minden ember úgy volna, mint én magam is, de kinek-kinek saját kegyelmi ajándéka van Istentől, egyiknek így, a másiknak amúgy.
046	1CO	007	008	A nem házasoknak és az özvegyasszonyoknak azt mondom, hogy jó nekik, ha úgy maradnak, amint én is.
046	1CO	007	009	De ha magukat nem tartóztathatják meg, inkább házasságban éljenek, mert jobb házasságban élni, mint égni.
046	1CO	007	010	Azoknak pedig, akik házasságban vannak, nem én rendelem, hanem az Úr, hogy az asszony a férjétől el ne váljék.
046	1CO	007	011	Ha pedig elválik, maradjon házasság nélkül vagy béküljön meg férjével. A férj se bocsássa el feleségét.
046	1CO	007	012	A többieknek pedig én mondom, nem az Úr, hogy ha egy atyafinak hitetlen felesége van, és az vele akar élni, ne bocsássa el őt.
046	1CO	007	013	És ha egy asszonynak hitetlen férje van, és az vele akar élni, ne hagyja el férjét.
046	1CO	007	014	Mert a hitetlen férfit megszenteli felesége, a hitetlen asszonyt pedig a férje. Különben gyermekeitek tisztátalanok volnának, így azonban szentek.
046	1CO	007	015	Ha pedig a hitetlen elválik, ám váljék el. Ilyen esetben sem a férfi, sem a nőtestvér nincs elkötelezve. De békességre hívott el minket az Isten.
046	1CO	007	016	Honnan tudod te, asszony, hogy nem mentheted-e meg férjedet, és honnan tudod te, férj, hogy nem mentheted-e meg feleségedet?
046	1CO	007	017	Éljen mindenki úgy, ahogy az Úr megadta neki, és ahogy az Isten elhívta. Minden gyülekezetben így rendelkezem.
046	1CO	007	018	Körülmetélten hívatott el valaki? Ne takargassa. Körülmetéletlenül hívatott el valaki? Ne metélkedjék körül.
046	1CO	007	019	Ahogy a körülmetéltség, úgy a körülmetéletlenség sem ér semmit, csak Isten parancsolatainak megtartása (lényeges).
046	1CO	007	020	Mindenki abban a hivatásban maradjon, amelyben elhívatott.
046	1CO	007	021	Rabszolgaként hivattattál el? Ne gondolj vele! De ha szabad lehetsz, inkább élj azzal!
046	1CO	007	022	Mert az Úrban elhívott rabszolga, az Úrnak szabadosa. Hasonlóképpen, aki szabadságban hívatott el, az Krisztus rabszolgája.
046	1CO	007	023	Áron vétettetek meg, ne legyetek emberek rabszolgái.
046	1CO	007	024	Ki-ki, amiben elhívatott, atyámfiai, abban maradjon meg Isten előtt.
046	1CO	007	025	A hajadonok felől ugyan nincs rendelkezésem az Úrtól, de tanácsot adok úgy, mint aki irgalmasságot nyertem az Úrtól, hogy hitelre méltó legyek.
046	1CO	007	026	Úgy ítélem tehát, hogy jó az embernek úgy maradnia a közeli megpróbáltatások miatt.
046	1CO	007	027	Feleséghez vagy kötve? Ne keress elválást. Feleség nélkül maradtál? Ne keress feleséget.
046	1CO	007	028	De ha megnősülsz is, nem vétkezel. Ha férjhez megy is a hajadon, nem vétkezik. Ám az ilyenek testileg szorult helyzetbe kerülnek (testi gyötrődésben lesz részük), pedig én szeretnélek titeket ettől megkímélni.
046	1CO	007	029	Ezt pedig azért mondom, atyámfiai, mert az idő rövidre van szabva. Ezért akiknek feleségük van, éljenek úgy, mintha nem volna.
046	1CO	007	030	Akik sírnak, mintha nem sírnának. Akik vigadnak, mintha nem vigadnának. Akik vásárolnak, mintha nem birtokolnának.
046	1CO	007	031	Akik élnek e világgal, mintha nem vennék igénybe, mert elmúlik ennek a világnak mostani formája.
046	1CO	007	032	Azt akarnám pedig, hogy ti gond nélkül legyetek. Aki nem házas, arra visel gondot, ami az Úré, hogyan járjon az Úr kedvében.
046	1CO	007	033	Aki pedig megházasodott, a világi dolgokra visel gondot, hogyan járjon feleségének kedvében,
046	1CO	007	034	így kétfelé elkötelezett. Aki nem ment férjhez, a hajadon az Úr dolgaira visel gondot, hogy szent legyen mind testében, mind lelkében. Aki pedig férjhez ment, a világ dolgaira visel gondot, hogy férje kedvében járjon.
046	1CO	007	035	Ezt pedig javatokra mondom, nem azért, hogy tőrbe csaljalak titeket, hanem hogy feddhetetlenek legyetek, és állhatatosan ragaszkodjatok az Úrhoz.
046	1CO	007	036	De ha valaki szégyennek tatja, hogy a rábízott hajadon virágzó idejét múlja, és mégis pártában kell maradnia, tegye, amit akar, nem vétkezik: kössenek házasságot.
046	1CO	007	037	Aki pedig szilárdan áll szívében és nincs kényszerhelyzetben, mert hatalma van saját akarata fölött, és úgy döntött szívében, hogy a rábízott leány maradjon hajadon, jól cselekszik.
046	1CO	007	038	Aki tehát férjhez megy, jól cselekszik, de aki nem megy férjhez, még jobban cselekszik.
046	1CO	007	039	Az asszonyt törvény köti, amíg férje él, de ha férje meghal, szabadon férjhez mehet, akihez akar, de csak az Úrban.
046	1CO	007	040	Véleményem szerint azonban boldogabb lesz, ha (özvegyen) marad. Én pedig úgy vélem, hogy bennem is Isten Lelke van.
046	1CO	008	001	Ami a bálványáldozati húst illeti, tudjuk, mindnyájunknak van ismerete. Az ismeret azonban felfuvalkodottá tesz, a szeretet viszont épít.
046	1CO	008	002	Aki úgy véli, hogy ismer valamit, ezzel még semmit sem ismert meg úgy, ahogy ismernie kell.
046	1CO	008	003	Ám ha valaki Istent szereti, az már ismert az Istennél.
046	1CO	008	004	Ami tehát a bálványáldozati hús evését illeti, tudjuk, hogy egy bálvány sincs a világon, és hogy nincs Isten senki más, csak egy.
046	1CO	008	005	Mert ha vannak is úgynevezett istenek akár az égben, akár a földön, mint ahogyan van sok isten és úr,
046	1CO	008	006	nekünk csak egy Istenünk van, az Atya, akitől van a mindenség és mi is őbenne, és egy Urunk, Jézus Krisztus, aki által van a mindenség, és mi is általa.
046	1CO	008	007	De nem mindenkiben van meg ez az ismeret. Némelyek lelkiismerete mind a mai napig a bálványokhoz kötődik, és a húst mint áldozati húst eszik. Így lelkiismeretük, mivel erőtlen beszennyeződik.
046	1CO	008	008	Pedig nem az étel visz közelebb minket Istenhez, mert ha eszünk, nem lesz belőle hátrányunk, ha nem eszünk, nem lesz belőle előnyünk.
046	1CO	008	009	Arra azonban ügyeljetek, hogy a ti szabadságotok valamiképpen ne legyen az erőtlenek botránkozására.
046	1CO	008	010	Mert ha valaki téged, akinek ismerete van, meglát, hogy a bálványtemplomnál vendégeskedsz, annak erőtlen lelkiismerete nem bátorítja-e arra, hogy megegye a bálványáldozatot?
046	1CO	008	011	Így ismereteddel romlásra juttatod erőtlen atyádfiát, akiért Krisztus meghalt.
046	1CO	008	012	Ha tehát így vétkeztek az atyafiak ellen, és erőtlen lelkiismeretüket megsértitek, a Krisztus ellen vétkeztek!
046	1CO	008	013	Ha az étel megbotránkoztatja az én atyámfiát, inkább sohasem eszem (áldozati) húst, hogy őt meg ne botránkoztassam.
046	1CO	009	001	Nem vagyok apostol? Nem vagyok szabad? Nem láttam Jézus Krisztust, a mi Urunkat? Nem az én munkám vagytok az Úrban?
046	1CO	009	002	Ha másoknak nem is vagyok apostola, de nektek bizony az vagyok, mert az én apostolságomnak pecsétje az Úrban ti vagytok.
046	1CO	009	003	Ez az én védekezésem azokkal szemben, akik vádolnak engem.
046	1CO	009	004	Nincs-e jogunk arra, hogy együnk és igyunk?
046	1CO	009	005	Nincs-e jogunk arra, hogy hívő feleségünket magunkkal vigyük, mint ahogy a többi apostol az Úr testvérei és Kéfás is teszik?
046	1CO	009	006	Vagy csak nekem és Barnabásnak nincs jogunk ahhoz, hogy ne dolgozzunk?
046	1CO	009	007	Ki katonáskodik a maga zsoldján? Ki plántál szőlőt, és nem eszik annak terméséből? Vagy ki legeltet nyájat és nem iszik annak tejéből?
046	1CO	009	008	Vajon csak emberi módom mondom ezeket? Nem ezeket mondja a törvény is?
046	1CO	009	009	Mert Mózes törvényében meg van írva: „Ne kösd be a nyomtató örök száját“. Csak az ökörre van gondja Istennek,
046	1CO	009	010	vagy inkább nem ránk nézve mondja? Mert érettünk íratott meg, hogy aki szánt, reménységben szántson, aki csépel, reménységben csépeljen, hogy részesül a termésből.
046	1CO	009	011	Ha mi nektek lelkieket vetettünk, nagy dolog-e, hogy testi javaitokat aratjuk?
046	1CO	009	012	Ha mások részesülnek javaitokban, miért nem inkább mi? De mi nem éltünk ezzel a szabadsággal, hanem mindent eltűrünk, hogy valami akadályt ne gördítsünk a Krisztus evangéliuma elé.
046	1CO	009	013	Nem tudjátok, hogy akik a szent dolgokban munkálkodnak, a szent helyből is élnek, és akik az oltár körül forgolódnak, az oltárról kapják meg részüket?
046	1CO	009	014	Így rendelte az Úr azt is, hogy akik az evangéliumot hirdetik, az evangéliumból éljenek.
046	1CO	009	015	De én ezek közül eggyel sem éltem. Nem azért írtam azonban ezeket, hogy majd velem is így történjék, mert jobb meghalnom, mintsem valaki hiábavalóvá tegye dicsekedésemet.
046	1CO	009	016	Ha ugyanis az evangéliumot hirdetem, nincs mivel dicsekednem, mert ez a megbízatásom. Jaj nekem, ha az evangéliumot nem hirdetem!
046	1CO	009	017	Ha önszántamból teszem, jutalmam van, ha pedig nem önszántamból, akkor csak egy megbízott sáfár vagyok.
046	1CO	009	018	Mi tehát a jutalmam? Az, hogy prédikálásommal ingyenessé teszem Krisztus evangéliumát és nem élek vissza az evangélium hirdetésével együtt járó jogommal.
046	1CO	009	019	Bár mindenkivel szemben szabad vagyok, magamat mindenki szolgájává tettem, hogy a többséget megnyerjem.
046	1CO	009	020	A zsidóknak zsidóvá lettem, hogy megnyerjem a zsidókat. A törvény alatt valóknak, törvény alatt valóvá lettem, hogy a törvény alatt valókat megnyerjem.
046	1CO	009	021	A törvény nélkül valóknak, törvény nélkülivé lettem – bár nem vagyok Isten törvénye nélkül, hanem Krisztus törvénye kötelez –, hogy a törvény nélkül valókat megnyerjem.
046	1CO	009	022	Az erőtleneknek erőtlenné lettem, hogy az erőtleneket megnyerjem. Mindenkinek mindenné lettem, hogy mindenképpen megmentsek némelyeket.
046	1CO	009	023	Ezt pedig az evangéliumért teszem, hogy nekem is részem legyen benne.
046	1CO	009	024	Úgy fussatok, hogy nyerjetek.
046	1CO	009	025	Aki pedig versenyben vesz részt, mindenben önmegtartóztató, azért ugyan, hogy hervadó babérkoszorút nyerjenek, mi pedig hervadhatatlant.
046	1CO	009	026	Én azért úgy futok, mint aki előtt nem bizonytalan a cél. Úgy öklözök, mint aki nem a levegőbe csapkod.
046	1CO	009	027	Hanem megsanyargatom, és szolgálatra kényszerítem testemet, hogy míg másoknak prédikálok, magam valami módon méltatlanná ne legyek.
046	1CO	010	001	Nem akarom pedig, hogy ne tudjátok, atyámfiai, hogy a mi atyáink mindnyájan felhő alatt voltak, és mindnyájan tengeren mentek át,
046	1CO	010	002	és mindnyájan Mózesre keresztelkedtek meg a felhőben és a tengerben,
046	1CO	010	003	és mindnyájan ugyanazt a lelki eledelt ették,
046	1CO	010	004	és mindnyájan ugyanazt a lelki italt itták, mert ittak a lelki kősziklából, amely követte őket. Ez a kőszikla pedig Krisztus volt.
046	1CO	010	005	De azoknak többségét nem kedvelte Isten, úgyhogy elhullottak a pusztában.
046	1CO	010	006	Ezek példák számunkra, hogy mi ne kívánjunk gonosz dolgokat, ahogy azok kívánták.
046	1CO	010	007	Bálványimádók se legyetek, ahogy azok közül némelyek, amint meg van írva: „Leült a nép enni, inni, és felkelt játszani“.
046	1CO	010	008	Ne is paráználkodjunk, ahogy azok közül némelyek paráználkodtak, és elestek egy nap huszonháromezren.
046	1CO	010	009	Krisztust se kísértsük, ahogy azok közül kísértették némelyek, és elvesztek a kígyóktól.
046	1CO	010	010	Ne is zúgolódjatok, ahogy azok közül zúgolódtak némelyek, és elvesztek a pusztító (angyal) által.
046	1CO	010	011	Mindezek példaképpen estek rajtuk, de a mi tanulságunkra írattak meg, akikhez az idők vége elérkezett.
046	1CO	010	012	Azért aki azt hiszi, hogy áll, vigyázzon, hogy el ne essék.
046	1CO	010	013	Nem egyéb csak emberi kísértés esett rajtatok, de hű az Isten, aki nem hagy titeket erőtökön felül kísérteni, sőt a kísértéssel együtt a kimenekedést is megadja majd, hogy elviselhessétek.
046	1CO	010	014	Ezért, szeretteim, kerüljétek a bálványimádást.
046	1CO	010	015	Mint okosokhoz szólok, ítéljétek meg ti magatok, amit mondok.
046	1CO	010	016	A hálaadásnak pohara, amelyet megáldunk, nem a Krisztus vérével való közösségünk-e? A kenyér, amelyet megszegünk, nem a Krisztus testével való közösségünk-e?
046	1CO	010	017	Mert egy a kenyér, egy test vagyunk sokan, mert mindnyájan az egy kenyérből részesedünk.
046	1CO	010	018	Nézzétek a test szerint való Izraelt! Akik az áldozatot eszik, nincsenek-e közösségben az oltárral?
046	1CO	010	019	Mit mondok tehát? Talán azt, hogy a bálvány vagy a bálványáldozat ér valamit?
046	1CO	010	020	Éppen ellenkezőleg: amit a pogányok áldoznak, az ördögöknek áldozzák és nem Istennek, én pedig nem akarom, hogy az ördögökkel legyetek közösségben.
046	1CO	010	021	Nem ihatjátok az Úr poharát és az ördögök poharát. Nem lehettek az Úr asztalának és az ördögök asztalának részesei!
046	1CO	010	022	Vagy haragra ingereljük az Urat? Vagy erősebbek vagyunk nála?
046	1CO	010	023	Minden szabad, de nem minden használ. Minden szabad, de nem minden épít.
046	1CO	010	024	Senki se keresse a maga előnyét, hanem ki-ki a másét
046	1CO	010	025	Mindent megehettek, amit a mészárszékben árulnak, semmit sem kérdezősködve lelkiismereti okokból.
046	1CO	010	026	„Az Úré a föld és annak teljessége!“
046	1CO	010	027	Ha pedig valaki a hitetlenek közül meghív titeket, és el akartok menni, mindent megehettek, amit elétek hoznak, és ne kérdezősködjetek lelkiismereti okokból.
046	1CO	010	028	De ha valaki ezt mondja nektek: „Ez bálványáldozati hús“, ne egyétek meg amiatt, aki erre figyelmeztetett, és a lelkiismeret miatt.
046	1CO	010	029	De nem a te lelkiismeretedre célzok, hanem az övére. Az én szabadságomat miért ítélje meg más lelkiismerete?
046	1CO	010	030	Ha pedig én hálaadással élek vele, miért ítélnek meg azért, amiért én hálát adok?
046	1CO	010	031	Tehát akár esztek, akár isztok, akármit cselekedtek, mindent az Isten dicsőségére tegyetek.
046	1CO	010	032	Ne botránkoztassátok meg se a zsidókat, se a görögöket, se az Isten gyülekezetét.
046	1CO	010	033	Ahogyan én is mindenkinek kedvében járok, nem keresve a magam hasznát, hanem a többiekét, hogy üdvözüljenek.
046	1CO	011	001	Legyetek követőim, amint én is a Krisztusé.
046	1CO	011	002	Dicsérlek titeket, atyámfiai, hogy rólam mindenben megemlékeztek, és ahogyan meghagytam nektek, rendeléseimet megtartjátok.
046	1CO	011	003	Akarom pedig, hogy tudjátok, hogy minden férfinak feje a Krisztus, az asszonynak feje a férfi, a Krisztusnak pedig feje az Isten.
046	1CO	011	004	Minden férfi, aki fedett fejjel imádkozik, vagy prófétál, szégyent hoz fejére.
046	1CO	011	005	Minden asszony, aki fedetlen fejjel imádkozik vagy prófétál, szégyent hoz fejére, mert az olyan, mintha megnyírták volna.
046	1CO	011	006	Mert ha az asszony nem fedi be fejét, akkor nyiratkozzék is meg. Ha pedig szégyenletes, ha az asszony lenyíratja vagy leborotváltatja a haját, úgy fedje be a fejét.
046	1CO	011	007	A férfinak nem kell befednie a fejét, mert ő az Isten képe és dicsősége, de az asszony a férfi dicsősége.
046	1CO	011	008	Mert nem a férfi van az asszonyból, hanem az asszony a férfiból.
046	1CO	011	009	Mert nem is a férfi teremtetett az asszonyért, hanem az asszony a férfiért.
046	1CO	011	010	Ezért kell a nőnek fején viselnie asszonysága jelét, az angyalok miatt is.
046	1CO	011	011	De az Úrban nincs férfi asszony nélkül és nincs asszony férfi nélkül.
046	1CO	011	012	Mert amint az asszony a férfiból van, úgy a férfi az asszony által, de minden Istentől van.
046	1CO	011	013	Ítéljétek meg magatokban: illendő-e az asszonynak fedetlen fejjel imádni az Istent?
046	1CO	011	014	Vajon maga a természet is nem arra tanít-e titeket, hogy ha a férfi nagy hajat visel, szégyenére válik.
046	1CO	011	015	Az asszonynak pedig, ha nagy haja van, ékessége az neki, mert haját fátyolként kapta.
046	1CO	011	016	Ha pedig valaki vitatkozni akar erről, nekünk ez nem szokásunk, sem az Isten gyülekezeteinek.
046	1CO	011	017	Ezt tudtotokra adva, nem dicsérlek titeket, mert nem javatokra, hanem károtokra gyülekezetek össze.
046	1CO	011	018	Mert először is azt hallom, hogy amikor egybegyűltök a gyülekezetben szakadás van közöttetek. Ezt részben el is hiszem.
046	1CO	011	019	Szükséges is, hogy szakadás legyen közöttetek, hogy kitűnjék, ki közöttetek a kipróbált.
046	1CO	011	020	Amikor tehát egybegyűltök egy helyre, nincs úrvacsoravétel,
046	1CO	011	021	mert mindenki a saját vacsoráját veszi elő evéskor, s az egyik éhezik, a másik pedig dőzsöl.
046	1CO	011	022	Hát nincs házatok evésre-ivásra? Vagy megvetitek az Isten gyülekezetét és megszégyenítitek azokat, akiknek nincsen? Mit mondjak nektek? Dicsérjelek titeket? Nem dicsérlek.
046	1CO	011	023	Mert én az Úrtól kaptam, amit nektek is átadtam: az Úr Jézus Krisztus azon az éjszakán, amelyen elárulták, vette a kenyeret,
046	1CO	011	024	és hálát adva megtörte és ezt mondta: „Vegyétek, egyétek! Ez az én testem, amely érettetek megtöretik. Ezt cselekedjétek az én emlékezetemre.“
046	1CO	011	025	Hasonlóképpen vette a poharat is, miután megvacsoráltak és ezt mondta: „E pohár az új szövetség az én vérem által. Ezt cselekedjétek, valamennyiszer isszátok az én emlékezetemre“.
046	1CO	011	026	Mert valamennyiszer eszitek e kenyeret és isszátok e poharat, az Úr halálát hirdessétek, amíg eljön.
046	1CO	011	027	Azért aki méltatlanul eszi e kenyeret vagy issza az Úr poharát, vétkezik az Úr teste és vére ellen.
046	1CO	011	028	Vizsgálja meg azért magát az ember, és úgy egyen abból a kenyérből, és úgy igyon abból a pohárból,
046	1CO	011	029	mert aki méltatlanul eszik és iszik, ítéletet eszik és iszik magának, mert nem becsüli meg az Úr testét.
046	1CO	011	030	Ezért van köztetek sok erőtlen és beteg, többen pedig meghaltak.
046	1CO	011	031	Ha mi ítélnénk meg magunkat, nem esnénk ítélet alá.
046	1CO	011	032	De amikor az Úr ítél meg minket, az nevelésünkre szolgál, hogy a világgal együtt el ne kárhozzunk.
046	1CO	011	033	Azért, atyámfiai, amikor étkezésre egybegyűltök, egymást várjátok meg.
046	1CO	011	034	Ha pedig valaki éhezik, otthon egyék, hogy ne ítéletre gyűljetek egybe. A többire nézve, majd rendelkezem, ha hozzátok megyek.
046	1CO	012	001	A lelki ajándékokra nézve pedig nem akarom, atyámfiai, hogy tudatlanok legyetek.
046	1CO	012	002	Tudjátok, hogy amikor még pogányok voltatok, miként vitt titeket valami ellenállhatatlanul a néma bálványokhoz.
046	1CO	012	003	Ezért tudtotokra adom nektek, hogy senki, aki Isten Lelke által szól, nem mondja Jézust átkozottnak; és senki sem mondhatja Úrnak Jézust, csakis a Szentlélek által.
046	1CO	012	004	A kegyelmi ajándékokban különbség van, de ugyanaz a Lélek.
046	1CO	012	005	A szolgálatokban is különbség van, de ugyanaz az Úr.
046	1CO	012	006	És különbség van a cselekedetekben is, de ugyanaz az Isten, aki mindezt mindenkiben véghez viszi.
046	1CO	012	007	A Lélek kijelentése mindenkinek azért adatik, hogy használjon vele.
046	1CO	012	008	Némelyeknek ugyanis bölcsességnek beszéde adatik a Lélek által. A másiknak pedig az ismeret beszéde, ugyanazon Lélek szerint.
046	1CO	012	009	Egyiknek hit ugyanazon Lélek által, a másiknak pedig gyógyítás ajándéka ugyanazon egy Lélek által.
046	1CO	012	010	Némelyek csodatevő hatalmat, némelyek a prófétálás ajándékát kapták, némelyek a lelkek megítélését, mások a nyelvek való szólást, vagy a nyelveken szólás megmagyarázását.
046	1CO	012	011	De mindezeket egy és ugyanaz a Lélek cselekszi, és osztogatja mindenkinek külön, amint akarja.
046	1CO	012	012	Amiképpen a test egy, de sok tagja van, az egy testnek tagjai, noha sokan vannak, mégis egy test, ugyanúgy a Krisztus is.
046	1CO	012	013	Mert hiszen egy Lélek által mi mindnyájan egy testté kereszteltettünk meg, akár zsidók, akár görögök, akár szolgák, akár szabadok. És mindnyájan egy Lélekkel itattattunk meg.
046	1CO	012	014	Mert a test nem egy tag, hanem sok.
046	1CO	012	015	Ha ezt mondaná a láb: „Mivel nem kéz vagyok, nem vagyok a testből való“. Vajon azért mégis nem a testből való-e?
046	1CO	012	016	És ha a fül ezt mondaná: „Mivel nem vagyok szem, nem vagyok a testből való“. Vajon azért mégis nem a testből való-e?
046	1CO	012	017	Ha az egész test szem, hol a hallás? Ha az egész hallás, hol a szaglás?
046	1CO	012	018	Már pedig Isten helyezte el a tagokat a testben, egyénként mindegyiket, ahogy akarta.
046	1CO	012	019	Ha pedig valamennyi egy tag volna, hol volna a test?
046	1CO	012	020	Így azonban sok tag van ugyan, de egy test.
046	1CO	012	021	Nem mondhatja pedig a szem a kéznek: „Nincs rád szükségem“. Vagy viszont a fej a lábaknak: „Nem kelletek nekem“.
046	1CO	012	022	Sőt sokkal inkább a test legerőtlenebbnek látszó tagjai igen szükségesek.
046	1CO	012	023	És amelyeket a test tisztességtelenebb tagjainak tartunk, azoknak nagyobb tisztességet tulajdonítunk, és amelyek ékesség nélkül valók, azok nagyobb megbecsülésben részesülnek.
046	1CO	012	024	Amelyek pedig ékesek bennünk, azoknak nincs erre szükségük. De Isten úgy szerkesztette egybe a testet, hogy az alacsonyabb rendűnek nagyobb tisztességet adott,
046	1CO	012	025	hogy ne legyen meghasonlás a testben, hanem a tagok kölcsönösen gondoskodjanak egymásról.
046	1CO	012	026	Akár szenved egy tag, vele együtt szenvednek a tagok mind, ha megbecsülésben részesül egy tag, vele együtt örülnek a tagok mind.
046	1CO	012	027	Ti pedig a Krisztus teste vagytok, és egyenként annak tagjai.
046	1CO	012	028	Isten az anyaszentegyházban némelyeket először apostolokul rendelt, másodszor prófétákul, harmadszor tanítókul; aztán adott csodatevő erőt, aztán a gyógyításnak, irgalmasságnak, vezetésnek, nyelveken szólásnak ajándékát.
046	1CO	012	029	Vajon mindnyájan apostolok-e? Vajon mindnyájan próféták-e? Vajon mindnyájan tanítók-e? Vagy mindnyájuknak van csodatevő erejük?
046	1CO	012	030	Vajon mindnyájuknak van kegyelmi ajándéka a gyógyításra? Vagy mindnyájan szólnak-e nyelveken? Vagy mindnyájan tudják-e azt magyarázni?
046	1CO	012	031	Igyekezzetek pedig hasznosabb kegyelmi ajándékokra. Ezeken túl még egy kiváltképpen való utat mutatok nektek.
046	1CO	013	001	Ha embereknek vagy angyaloknak nyelvén szólok is, szeretet pedig nincs bennem, olyanná lettem, mint a zengő érc vagy pengő cimbalom.
046	1CO	013	002	És ha prófétálni is tudok, és minden titkot és minden tudományt ismerek is; és ha teljes hitem van is, úgyannyira, hogy hegyeket mozdíthatok ki helyükről, szeretet pedig nincs bennem, semmi vagyok.
046	1CO	013	003	És ha minden vagyonomat szétosztom, és ha testemet tűzhalálra adom, szeretet pedig nincs bennem, semmi hasznom abból.
046	1CO	013	004	A szeretet türelmes, jóságos; a szeretet nem irigykedik, a szeretet nem kérkedik, nem fuvalkodik fel.
046	1CO	013	005	Nem cselekszik bántóan, nem keresi a maga hasznát, nem gerjed haragra, nem rója fel a gonoszt.
046	1CO	013	006	Nem örül a hamisságnak, de együtt örül az igazsággal.
046	1CO	013	007	Mindent elfedez, mindent hisz, mindent remél, mindent eltűr.
046	1CO	013	008	A szeretet soha el nem fogy. De legyen bár prófétálás, elmúlik, vagy nyelveken szólás, megszűnik, vagy ismeret, el fog töröltetni.
046	1CO	013	009	Mert töredékes bennünk az ismeret és töredékes a prófétálás.
046	1CO	013	010	De amikor eljön a teljesség, a töredékes elmúlik.
046	1CO	013	011	Amikor gyermek voltam, úgy szóltam, mint gyermek, úgy gondolkodtam, mint gyermek, úgy értettem, mint gyermek. Miután pedig férfivá lettem, elhagytam a gyermekhez illő dolgokat.
046	1CO	013	012	Mert most tükör által homályosan látunk, akkor pedig színről-színre. Most töredékes bennem az ismeret, akkor pedig úgy ismerek majd, amint Isten ismer engem.
046	1CO	013	013	Most azért megmarad a hit, remény, szeretet, e három; ezek között pedig legnagyobb a szeretet.
046	1CO	014	001	Kövessétek a szeretetet, kívánjátok a lelki ajándékokat, de leginkább azt, hogy prófétáljatok.
046	1CO	014	002	Mert aki nyelveken szól, nem embereknek szól, hanem Istennek. Nem is érti senki, mert titkokat szól a Lélek által.
046	1CO	014	003	Aki pedig prófétál, az embereknek beszél épülésre, intésre, vigasztalásra.
046	1CO	014	004	Aki nyelveken szól, önmagát építi, aki pedig prófétál, a gyülekezetet építi.
046	1CO	014	005	Szeretném ugyan, ha mindnyájan szólnátok nyelveken, de még inkább hogy prófétáljatok. Mert nagyobb a próféta, mint a nyelveken szóló, hacsak meg nem magyarázza, hogy a gyülekezet is épüljön.
046	1CO	014	006	Ha most hozzátok megyek, atyámfiai, és nyelveken szólok, mit használok nektek, ha kijelentésben, vagy ismeretben, vagy prófétálásban, vagy tanításban nem szólok hozzátok?
046	1CO	014	007	Hiszen, ha élettelen hangszerek, akár fuvola, akár citera nem adnak megkülönböztethető hangokat, honnan ismerjük fel, hogy mit fuvoláznak vagy citeráznak?
046	1CO	014	008	Mert ha a trombita bizonytalan hangot ad, kicsoda készül harcra?
046	1CO	014	009	Azonképpen ti is, ha nem érthető nyelven beszéltek, hogyan értik meg, amit mondotok? Csak a levegőbe fogtok beszélni.
046	1CO	014	010	Példa mutatja, hogy sokféle nyelv van a világon, de azok közül egy sem érthetetlen.
046	1CO	014	011	Ha nem ismerem a szó jelentését, a beszélőnek idegen leszek, és a beszélő is idegen marad előttem.
046	1CO	014	012	Ezért ti is, mivel lelki ajándékokat kívántok, a gyülekezet építésére igyekezzetek, hogy gyarapodjatok.
046	1CO	014	013	Azért, aki nyelveken szól, imádkozzék, hogy meg is magyarázza.
046	1CO	014	014	Mert ha nyelveken szólva könyörögök, a lelkem könyörög, de értelmem gyümölcstelen.
046	1CO	014	015	Hogyan is van tehát? Imádkozom a Lélek által, de imádkozom az értelemmel is; énekelek a Lélek által, de énekelek az értelemmel is.
046	1CO	014	016	Mert ha Lélek által mondasz áldást, az ott lévő avatatlan, hogyan fog áment mondani hálaadásodra, amikor nem is tudja, mit beszélsz?
046	1CO	014	017	Te ugyan szépen mondasz áldást, de más nem épül belőle.
046	1CO	014	018	Hálát adok Istennek, hogy mindnyájatoknál jobban tudok nyelveken szólni.
046	1CO	014	019	De a gyülekezetben inkább akarok öt szót mondani értelemmel, hogy másokat tanítsak, mint tízezer szót nyelveken.
046	1CO	014	020	Atyámfiai, gondolkodástokban ne legyetek gyermekek. Inkább a gonoszságban legyetek gyermekek, a gondolkodásban pedig érettek legyetek.
046	1CO	014	021	A törvényben meg van írva: „Idegen nyelveken és idegenek ajkával szólok e népnek, és így sem hallgatnak rám“– ezt mondja az Úr.
046	1CO	014	022	A nyelveken szólás tehát jel, de nem a hívőknek, hanem a hitetleneknek, a prófétálás pedig nem a hitetleneknek, hanem a hívőknek.
046	1CO	014	023	Ha tehát az egész gyülekezet egybegyűl, és mindnyájan nyelveken szólnak, ha idegenek vagy hitetlenek mennek be, nem azt mondják-e, hogy őrjöngtök?
046	1CO	014	024	De ha mindnyájan prófétálnak, és bemegy egy hitetlen, vagy avatatlan azt mindenki igyekszik meggyőzni és megvizsgálni,
046	1CO	014	025	és ilyen módon szívének titkai nyilvánvalókká lesznek, és így arcra borulva imádja Istent és hirdeti, hogy valóban Isten lakik bennetek.
046	1CO	014	026	Atyámfiai, mi következik ebből? Amikor egybegyűltök mindegyikteknek van zsoltára, tanítása, nyelveken való szólása, kijelentése, nyelvek magyarázása. Mindez épülésetekre legyen.
046	1CO	014	027	Ha valaki nyelveken szól, legfeljebb kettő vagy három legyen, mégpedig egymás után, és valaki magyarázza meg.
046	1CO	014	028	Ha pedig nincs, aki megmagyarázza, akkor hallgasson a gyülekezetben, csak önmagának szóljon és Istennek.
046	1CO	014	029	A próféták pedig ketten vagy hárman beszéljenek, és a többiek pedig bírálják meg.
046	1CO	014	030	De ha egy másik ott ülő kap kijelentést, akkor az első hallgasson.
046	1CO	014	031	Egyenként mindnyájan prófétálhattok, hogy mindenki tanuljon és megvigasztalódjék.
046	1CO	014	032	A prófétalelkek engedelmeskednek a prófétáknak.
046	1CO	014	033	Mert Isten nem a zűrzavarnak, hanem a békességnek Istene.
046	1CO	014	034	Mint a szentek valamennyi gyülekezetében az asszonyok hallgassanak a gyülekezetekben, mert nincs megengedve nekik, hogy szóljanak, hanem legyenek engedelmesek, amint a törvény is mondja.
046	1CO	014	035	Ha pedig tanulni akarnak valamit, kérdezzék meg otthon a férjüket, mert asszonyhoz nem illik, hogy szóljon a gyülekezetben.
046	1CO	014	036	Vajon tőletek eredt Isten beszéde, vajon csak hozzátok jutott el?
046	1CO	014	037	Ha valaki azt hiszi, hogy próféta, vagy lelki ajándék részese, tudja meg, hogy amit nektek írok, az az Úr parancsolata.
046	1CO	014	038	Ha valaki ezt nem ismeri el, őt sem ismerik el.
046	1CO	014	039	Ezért, atyámfiai, törekedjetek a prófétálásra, és a nyelveken szólást se tiltsátok.
046	1CO	014	040	Minden méltóképpen és rendben történjék.
046	1CO	015	001	Eszetekbe juttatom testvéreim az evangéliumot, amelyet hirdettem nektek, amelyet el is fogadtatok, amelynek alapján álltok,
046	1CO	015	002	amely által üdvözöltök is, ha megtartjátok, amint hirdettem nektek, hacsak nem hiába lettetek hívőkké.
046	1CO	015	003	Elsősorban azt adtam át nektek, amit magam is kaptam, hogy Krisztus meghalt a mi bűneinkért az Írások szerint,
046	1CO	015	004	eltemették, és feltámadt a harmadik napon az Írások szerint.
046	1CO	015	005	Megjelent Kéfásnak, azután a tizenkettőnek,
046	1CO	015	006	majd több mint ötszáz atyafinak egyszerre, akik közül a legtöbben mind máig élnek, némelyek azonban már elhunytak.
046	1CO	015	007	Azután megjelent Jakabnak, majd valamennyi apostolnak,
046	1CO	015	008	legutoljára pedig, mint egy idétlennek, nekem is megjelent.
046	1CO	015	009	Mert én vagyok a legkisebb az apostolok között, aki nem vagyok méltó, hogy apostolnak hívjanak, mert üldöztem Isten anyaszentegyházát.
046	1CO	015	010	De Isten kegyelme által vagyok, aki vagyok, és az ő hozzám való kegyelme nem lett hiábavaló, sőt többet munkálkodtam, mint azok mindnyájan, de nem én, hanem Isten velem való kegyelme.
046	1CO	015	011	Tehát akár én, akár azok, így prédikálunk és ti így lettetek hívőkké.
046	1CO	015	012	Ha tehát Krisztusról azt prédikáljuk, hogy feltámadt a halottak közül, hogyan mondják némelyek közöttetek, hogy nincs feltámadása a halottaknak?
046	1CO	015	013	Mert ha nem támadnak fel a halottak, akkor Krisztus sem támadt fel.
046	1CO	015	014	Ha pedig Krisztus nem támadt fel, akkor hiábavaló a mi prédikálásunk, de hiábavaló a ti hitetek is.
046	1CO	015	015	Sőt Isten hamis bizonyságtevőinek is bizonyulunk, mivel bizonyságot tettünk, hogy Isten feltámasztotta Krisztust, akit nem támasztott fel, ha csakugyan nem támadnak fel a halottak.
046	1CO	015	016	Mert ha nem támadnak fel a halottak, a Krisztus sem támadt fel.
046	1CO	015	017	Ha pedig Krisztus nem támadt fel, akkor hiábavaló a ti hitetek, még bűneitekben vagytok.
046	1CO	015	018	Sőt akkor azok is elvesztek, akik a Krisztusban hunytak el.
046	1CO	015	019	Mert ha csak ebben az életben reménykedünk a Krisztusban, minden embernél nyomorultabban vagyunk.
046	1CO	015	020	Ámde Krisztus feltámadt a halottak közül, és zsengéjük lett azoknak, akik már elhunytak.
046	1CO	015	021	Miután ugyanis ember által van a halál, szintén ember által van a halottak feltámadása is.
046	1CO	015	022	Mert amint Ádámban mindnyájan meghalnak, úgy a Krisztusban is mindnyájan életre kelnek.
046	1CO	015	023	Mégpedig mindenki a maga sorrendjében: az első zsenge Krisztus, azután, akik a Krisztuséi az ő eljövetelekor,
046	1CO	015	024	azután a végső célba érkezés, amikor (Krisztus) átadja az uralmat Istennek, az Atyának és eltöröl minden birodalmat, hatalmat és erőt.
046	1CO	015	025	Mert addig kell uralkodnia, míg ellenségeit mind a lába alá veti.
046	1CO	015	026	Mint utolsó ellenséget semmisíti meg a halált,
046	1CO	015	027	mert (Isten) „mindent lába alá vetett“. Amikor pedig azt mondja (az Írás), hogy „minden alája van vetve“, nyilvánvalóan azon kívül, aki neki mindent alávetett.
046	1CO	015	028	Amikor pedig minden alája vettetett, akkor maga a Fiú is aláveti magát annak, aki neki mindent alávetett, hogy Isten legyen minden mindenben.
046	1CO	015	029	Különben mi értelme van annak, hogy némelyek a halottakért keresztelkednek meg, ha a halottak egyáltalán nem támadnak fel? Akkor miért keresztelkednek meg a halottakért?
046	1CO	015	030	Mi is miért veszélyeztetjük akkor magunkat minden pillanatban?
046	1CO	015	031	Naponként halálos veszedelemben vagyok. Oly igaz ez, atyámfiai, mint a veletek való dicsekedésem a Krisztus Jézusban, a mi Urunkban.
046	1CO	015	032	Ha csak emberi módon viaskodtam Efezusban a fenevadakkal, mit használ nekem? Ha a halottak nem támadnak fel, akkor „együnk, igyunk, holnap úgyis meghalunk!“
046	1CO	015	033	Ne tévelyegjetek! Jó erkölcsöt megrontják a rossz társaságok.
046	1CO	015	034	Legyetek igazán józanok és ne vétkezzetek! Némelyek nem ismerik Istent. Ezt megszégyenítésetekre mondom.
046	1CO	015	035	De azt mondhatná valaki: Hogyan támadnak fel a halottak? Milyen testtel jönnek elő?
046	1CO	015	036	Balgatag! Amit vetsz, nem kel életre csak akkor, ha előbb meghal.
046	1CO	015	037	És amikor elveted, nem azt a testet veted el, ami majd kikel, hanem csak a magot, talán búzáét vagy más egyebét.
046	1CO	015	038	Isten pedig testet ad neki, akarata szerint, és pedig mindenféle magnak a maga saját testét.
046	1CO	015	039	Nem minden test egyforma. Más az emberek teste, más a barmoké, a halaké és a madaraké.
046	1CO	015	040	És vannak mennyei testek és földi testek. De más a mennyiek fényessége és más a földieké.
046	1CO	015	041	Más a nap fényessége és más a holdé és más a csillagoké. A csillag a csillagtól is különbözik fényességében.
046	1CO	015	042	Így van a halottak feltámadása is. Elvettetik romlandóságban, feltámasztatik romolhatatlanságban.
046	1CO	015	043	Elvettetik dicstelenségben, feltámasztatik dicsőségben. Elvettetik erőtlenségben, feltámasztatik erőben.
046	1CO	015	044	Elvettetik a földi test, feltámasztatik a lelki test. Van földi test, és van lelki test.
046	1CO	015	045	Így van megírva: „Ádám, az első ember földi lény volt, “az utolsó Ádám (Jézus) pedig megelevenítő Lélek.
046	1CO	015	046	De nem a lelki az első, hanem a földi, azután a lelki.
046	1CO	015	047	Az első ember földből való, földi, a második ember, az Úr, mennyből való.
046	1CO	015	048	Amilyen a földből való, olyanok a földiek is, amilyen a mennyei, olyanok a mennyeiek is.
046	1CO	015	049	Ezért, amint hordoztuk a földinek képmását, úgy hordani fogjuk a mennyeinek képmását is.
046	1CO	015	050	Azt pedig állítom, atyámfiai, hogy test és vér nem örökölheti Isten országát. A romlandóság sem örökölheti a romolhatatlanságot.
046	1CO	015	051	Íme titkot mondok nektek: mindnyájan ugyan nem halunk meg, de mindnyájan elváltozunk.
046	1CO	015	052	Nagy hirtelen, egy szempillantás alatt, az utolsó trombitaszóra, mert trombita fog szólni, mire a halottak feltámadnak romolhatatlanságban, mi pedig elváltozunk.
046	1CO	015	053	Mert ennek a romlandó testnek romolhatatlanságot kell ölteni magára, és e halandó testnek halhatatlanságot.
046	1CO	015	054	Amikor pedig ez a romlandó test romolhatatlanságba öltözik, s e halandó test halhatatlanságba öltözik, akkor beteljesedik az Ige, amely meg van írva: „A győzelem semmivé tette a halált.
046	1CO	015	055	Halál, hol a te győzelmed? Halál, hol a te fullánkod?“
046	1CO	015	056	A halál fullánkja pedig a bűn, a bűn ereje pedig a törvény.
046	1CO	015	057	De hála az Istennek, aki a győzelmet adja nekünk a mi Urunk Jézus Krisztus által.
046	1CO	015	058	Azért, szeretett atyámfiai, álljatok erősen, rendíthetetlenül. Buzgólkodva az Úr dolgában, tudva, hogy a ti munkátok nem hiábavaló az Úrban.
046	1CO	016	001	Ami a szentek számára való alamizsnát illeti, amint Galácia gyülekezeteinek rendeltem, ti is úgy cselekedjetek.
046	1CO	016	002	A hétnek első napján mindenki tegye félre magánál, amit sikerült összegyűjtenie, hogy ne akkor legyen a gyűjtés, amikor odamegyek.
046	1CO	016	003	Amikor pedig megérkezem, a ti megbízott embereiteket levéllel fogom elküldeni, hogy adományotokat Jeruzsálembe vigyék.
046	1CO	016	004	Ha pedig érdemes lesz, hogy én is elmenjek, velem együtt jönnek.
046	1CO	016	005	Hozzátok pedig akkor megyek, amikor Macedónián átutazom, mert Macedónián csak keresztül megyek.
046	1CO	016	006	Nálatok azonban talán ott maradok, vagy ott is telelek, hogy ti kísérjetek el oda, ahova megyek.
046	1CO	016	007	Mert nemcsak átutazóban akarlak látni titeket, de remélem, hogy egy ideig nálatok maradok, ha az Úr engedi.
046	1CO	016	008	Efezusban pedig pünkösdig maradok.
046	1CO	016	009	Mert nagy és sokat ígérő munkára nyílott kapu előttem, de az ellenség is sok.
046	1CO	016	010	Hogyha pedig megérkezik Timóteus, legyen gondotok rá, hogy félelem nélkül maradhasson nálatok, mert az Úr munkáját végzi, akárcsak én.
046	1CO	016	011	Azért senki se vesse meg őt, hanem bocsássátok el őt békességgel, hogy hozzám jöhessen, mert várom őt az atyafiakkal együtt.
046	1CO	016	012	Ami pedig Apollós atyafit illeti, igen kértem őt, hogy menjen el hozzátok az atyafiakkal együtt, de semmiképpen sem volt kedve, hogy most elmenjen, de majd elmegy, mihelyt jó alkalma lesz.
046	1CO	016	013	Vigyázzatok, álljatok meg a hitben, legyetek férfiak, legyetek erősek!
046	1CO	016	014	Minden dolgotok szeretetben menjen végbe!
046	1CO	016	015	Intelek pedig titeket, atyámfiai, hiszen tudjátok, hogy Sztefanász háza népe Akhája zsengéje, és ők a szentek szolgálatára szánták magukat.
046	1CO	016	016	Engedelmeskedjetek ti is az ilyeneknek, és mindenkinek, akik velük szolgálnak és fáradoznak.
046	1CO	016	017	Örülök pedig Sztefanász, Fortunátusz és Akhaiosz jövetelének, mert ők kárpótolnak titeket távollétetekben.
046	1CO	016	018	Megnyugtatták az én lelkemet és a tiéteket is. Becsüljétek azért meg az ilyeneket!
046	1CO	016	019	Köszöntenek titeket az ázsiai gyülekezetek. Sokszor üdvözöl titeket Akvila és Priszka, a házuknál lévő gyülekezettel együtt.
046	1CO	016	020	Köszöntenek titeket az atyafiak mindnyájan.
046	1CO	016	021	A köszöntés a magam kézírása: Pálé.
046	1CO	016	022	Ha valaki nem szereti az Úr Jézus Krisztust, legyen átkozott! Marana tha.
046	1CO	016	023	Az Úr Jézus Krisztus legyen veletek!
046	1CO	016	024	Az én szeretetem legyen mindnyájatokkal a Krisztus Jézusban! Ámen.
#
# BOOK	047	2CO	2 Corinthians	2 Korintusi
047	2CO	001	001	Pál, Jézus Krisztus apostola az Isten akaratából, és Timóteus atyafi, az Isten gyülekezetének, amely Korinthusban van, és mindazoknak a szenteknek, akik egész Akhájában vannak:
047	2CO	001	002	Kegyelem néktek és békesség Istentől, a mi Atyánktól és az Úr Jézus Krisztustól.
047	2CO	001	003	Áldott az Isten és a mi Urunk Jézus Krisztusnak Atyja, az irgalmasságnak Atyja és minden vigasztalás Istene,
047	2CO	001	004	aki megvigasztal minket minden nyomorúságunkban, hogy mi is megvigasztalhassunk nyomorúságukban másokat azzal a vigasztalással, amellyel Isten vigasztal minket.
047	2CO	001	005	Mert amint bőséggel kijutott nekünk a Krisztus szenvedéséből, úgy bőséges a mi vigasztalásunk is Krisztus által.
047	2CO	001	006	De ha nyomorúságot szenvedünk, a ti vigasztalásotokért és üdvösségetekért van. Ha megvigasztaltatunk, az is a ti vigasztalásotokért és üdvösségetekért van. Ez ad erőt azoknak a szenvedéseknek elviselésére, amelyeket mi is szenvedünk.
047	2CO	001	007	Erős a mi reménységünk felőletek, tudva, hogy amiképpen társaink vagytok a szenvedésben, azonképpen a vigasztalásban is.
047	2CO	001	008	Mert nem akarjuk, hogy ne tudjatok, atyámfiai, a mi nyomorúságunk felől, ami Ázsia (tartományban) esett rajtunk, hogy igen nagyon, erőnk felett megterheltettünk, úgyhogy még életünk felől is kétségben voltunk.
047	2CO	001	009	Sőt halálra is szántuk magunkat, hogy ne magunkban bizakodjunk, hanem Istenben, aki feltámasztja a halottakat,
047	2CO	001	010	aki ilyen nagy halálos veszedelemből megszabadított és meg is szabadít minket, és akiben reménykedünk, hogy ezután is meg fog szabadítani,
047	2CO	001	011	ha ti is segítségünkre lesztek az értünk mondott könyörgésetekben, hogy a nekünk adott kegyelmi ajándékért sokan sokféleképpen adjanak hálát értünk.
047	2CO	001	012	Mert a mi dicsekedésünk ez: lelkiismeretünk tanúsága szerint, mi Isten szentségével és tisztaságával, nem emberi bölcsességgel, hanem Isten kegyelmével mozogtunk a világban, kiváltképpen pedig közöttetek.
047	2CO	001	013	Nem írunk ugyanis egyebet néktek, mint amit olvastok és meg is értetek, sőt remélem, hogy mindvégig meg is fogjátok érteni.
047	2CO	001	014	Mint ahogy némi részben már eddig is megértettetek minket, hogy ti velünk dicsekedtek, amiképpen mi veletek a mi Urunk Jézus napján.
047	2CO	001	015	Ezzel a bizalommal akartam előbb hozzátok menni, hogy másodízben is részesüljetek a kegyelemben.
047	2CO	001	016	Aztán tőletek akartam átmenni Macedóniába, és Macedóniából ismét visszatérni hozzátok, hogy ti kísérjetek el Júdeába.
047	2CO	001	017	Amikor ezt akartam, vajon könnyelműen cselekedtem-e? Vagy amit akarok, ember módon akarom-e? Vagy nálam az „igen“„nem“is lehet?
047	2CO	001	018	De Isten a tanúm, hogy a mi hozzátok intézett beszédünk nem volt „igen“is, meg „nem“is.
047	2CO	001	019	Mert az Isten Fia, Jézus Krisztus, akit közöttetek hirdettünk, én és Szilvánusz és Timóteus, nem volt „igen“is, meg „nem“is, hanem az „igen“valósult meg benne.
047	2CO	001	020	Mert Istennek valamennyi ígérete Őbenne lett „igen“-né és „nem“-mé, és „ámen“-né Isten dicsőségére, általunk.
047	2CO	001	021	Aki pedig minket veletek együtt Krisztusban megerősít és fölken, az Isten az,
047	2CO	001	022	aki el is pecsételt minket és a Lélek zálogát adta a mi szívünkbe.
047	2CO	001	023	Én pedig az Istent hívom bizonyságul magam mellett, hogy titeket kímélve nem mentem el még Korinthusba.
047	2CO	001	024	Hiszen nem akarunk uralkodni a hiteteken, hanem munkatársai vagyunk örömötöknek, mert szilárdan álltok a hitben.
047	2CO	002	001	Azt tettem pedig fel magamban, hogy nem megyek hozzátok ismét szomorúsággal.
047	2CO	002	002	Mert ha én megszomorítlak titeket, ugyan ki az, aki megvidámít engem, hacsak nem az, a kit én megszomorítok?
047	2CO	002	003	És azért írtam nektek éppen azt, hogy amikor odamegyek, ne szomorodjak meg azok miatt, akiknek örülnöm kellene, mert meg vagyok győződve arról, hogy az én örömöm mindnyájatoké.
047	2CO	002	004	Mert sok szorongattatás és szívbeli háborgás között írtam nektek, sok könnyhullatással, de nem azért, hogy megszomorodjatok, hanem hogy megismerjétek azt a szeretetet, amelyet kiváltképpen irántatok érzek.
047	2CO	002	005	Ha pedig valaki megszomorított, nem engem szomorított meg, hanem részben, hogy azt ne terheljem, titeket, mindnyájatokat.
047	2CO	002	006	Elég ilyennek a többség részéről való megbüntetése.
047	2CO	002	007	Most már inkább ti is bocsássatok meg neki és vigasztaljátok, hogy a felettébb való bánat meg ne eméssze.
047	2CO	002	008	Azért kérlek titeket, tanúsítsatok iránta szeretetet.
047	2CO	002	009	Mert azért is írtam, hogy bizonyosan megtudjam, hogy mindenben engedelmesek vagytok-e.
047	2CO	002	010	Akinek pedig megbocsáttok valamit, annak én is megbocsátok. Mert ha volt mit megbocsátanom, én megbocsátottam. Tiértetek cselekedtem ezt a Krisztus színe előtt, hogy meg ne csaljon minket a sátán,
047	2CO	002	011	mert jól ismerjük az ő szándékait.
047	2CO	002	012	Amikor pedig Tróászba mentem a Krisztus evangéliuma ügyében, és kapu nyílt előttem az Úrban, nem volt a lelkemnek nyugalma, mivel nem találtam Tituszt, az én atyámfiát,
047	2CO	002	013	elbúcsúztam tehát tőlük és elmentem Macedóniába.
047	2CO	002	014	De legyen hála az Istennek, aki mindenkor diadalra vezet minket a Krisztusban, és az ő ismeretének illatát terjeszti általunk.
047	2CO	002	015	Mert Krisztus jó illata vagyunk Isten számára, mind az üdvözülők, mind az elkárhozók között.
047	2CO	002	016	Ezeknek a halál illata halálra, azoknak pedig az élet illata életre. És ki alkalmas erre?
047	2CO	002	017	Mert nem olyanok vagyunk, mint sokan, akik meghamisítják az Isten igéjét, hanem tisztán, sőt szinte Istenből szólunk Isten előtt a Krisztusban.
047	2CO	003	001	Elkezdjük-e ismét ajánlgatni magunkat? Vagy talán szükségünk van, mint némelyeknek, ajánlólevelekre hozzátok vagy tőletek?
047	2CO	003	002	A mi levelünk ti vagytok, szívünkbe írva, amelyet ismer és olvas minden ember.
047	2CO	003	003	Mert nyilvánvaló, hogy Krisztusnak a mi szolgálatunk által szerzett levele vagytok, nem tintával, hanem az élő Isten Lelkével írva, nem kőtáblákra, hanem a szívnek hústábláira.
047	2CO	003	004	Ilyen bizodalmunk Krisztus által van Isten iránt.
047	2CO	003	005	Nem mintha önmagunktól volnánk alkalmasak, magunknak tulajdonítva valamit, ellenkezőleg a mi alkalmas voltunk Istentől van,
047	2CO	003	006	aki alkalmassá tett minket arra, hogy új szövetség szolgái legyünk, nem a betűé, hanem a Léleké, mert a betű megöl, a Lélek pedig megelevenít.
047	2CO	003	007	Ha pedig a halálnak betűkkel kövekbe vésett szolgálata dicsőséges volt, úgyhogy Izrael fiai nem is nézhettek Mózes arcára, arcának mulandó dicsősége miatt,
047	2CO	003	008	hogyne volna még inkább dicsőséges a Lélek szolgálata?
047	2CO	003	009	Mert ha a kárhoztatás szolgálata dicsőséges, mennyivel inkább dicsőséges az igazság szolgálata?
047	2CO	003	010	Sőt az egykor dicsőített, már nem is dicsőséges, az őt felülmúló dicsőség miatt.
047	2CO	003	011	Mert ha dicsőséges a mulandó, sokkal inkább dicsőséges a maradandó.
047	2CO	003	012	Mivel tehát ilyen reménységünk van, nagy nyíltsággal szólunk.
047	2CO	003	013	És nem úgy, mint Mózes, aki leplet borított arcára, hogy ne lássák Izrael fiai mulandó dicsőségének végét.
047	2CO	003	014	De értelmük eltompult. Mert ugyanaz a lepel mind e mai napig ott van felfedetlenül az Ószövetség olvasásánál, mert az csak Krisztusban tűnik el.
047	2CO	003	015	Sőt mindmáig, amikor csak olvassák Mózest, lepel borul szívükre,
047	2CO	003	016	de ha majd megtérnek az Úrhoz, akkor lehull a lepel.
047	2CO	003	017	Az Úr pedig Lélek, és ahol az Úr Lelke van, ott a szabadság.
047	2CO	003	018	Mi pedig az Úr dicsőségét mindnyájan fedetlen arccal szemléljük, az Úr Lelke által ugyanarra a képre formálódunk, dicsőségről dicsőségre.
047	2CO	004	001	Ezért tehát, mivel ilyen szolgálatban vagyunk, és kegyelmet nyertünk, nem csüggedünk,
047	2CO	004	002	hanem lemondunk a szégyenletes titkos bűnökről, nem járunk ravaszságban, és nem is hamisítjuk meg Isten igéjét, hanem nyíltan hirdetjük az igazságot, és rábízzuk magunkat minden ember lelkiismeretére, az Isten előtt.
047	2CO	004	003	Ha mégis leplezett a mi evangéliumunk, csak azoknak leplezett, akik elvesznek,
047	2CO	004	004	ezeknek a hitetleneknek gondolkodását e világ istene elvakította, hogy ne lássák Krisztusnak, Isten képének dicsőségéről szóló evangéliumnak világosságát.
047	2CO	004	005	Mert nem magunkat prédikáljuk, hanem az Úr Jézus Krisztust, magunkat pedig, mint a ti szolgáitokat a Jézusért.
047	2CO	004	006	Mert Isten, aki szólt, hogy a sötétségből világosság ragyogjon, ő gyújtott világosságot a mi szívünkben, hogy fölragyogjon előttünk Isten dicsőségének ismerete Jézus Krisztus arcán.
047	2CO	004	007	Ez a kincsünk pedig cserépedényekben van, hogy az erőnek rendkívüli nagysága Istené legyen, és nem tőlünk való.
047	2CO	004	008	Mindenütt szorongatnak, de el nem nyomnak. Kétségeskedünk, de nem esünk kétségbe.
047	2CO	004	009	Üldöztetünk, de el nem hagyatunk. Tiportatunk, de el nem veszünk.
047	2CO	004	010	Mindenkor testünkben hordozzuk az Úr Jézus halálát, hogy Jézusnak élete is látható legyen a mi testünkben.
047	2CO	004	011	Mert mi, akik élünk, mindenkor halálra adatunk Jézusért, hogy Jézus élete is látható legyen a mi halandó testünkben.
047	2CO	004	012	A halál tehát bennünk munkálkodik, az élet pedig tibennetek.
047	2CO	004	013	Mivel pedig a hitnek bennünk is ugyanaz a Lelke van, amint meg van írva: „Hittem és azért szóltam, “hiszünk mi is és azért szólunk.
047	2CO	004	014	Mert tudjuk, hogy aki feltámasztotta az Úr Jézust, Jézus által minket is feltámaszt, és veletek együtt maga elé állít.
047	2CO	004	015	Mert minden értetek van, hogy a kegyelem sokasodjék, és egyre bőségesebben áradjon a hálaadás Isten dicsőségére.
047	2CO	004	016	Azért nem csüggedünk, sőt ha a mi külső emberünk megromlik is, a belső mégis napról-napra megújul.
047	2CO	004	017	Mert a mi pillanatnyi, könnyű szenvedésünk igen-igen nagy örök dicsőséget szerez nekünk,
047	2CO	004	018	mert nem a láthatókra nézünk, hanem a láthatatlanokra, mert a láthatók ideig valók, a láthatatlanok pedig örökkévalók.
047	2CO	005	001	Tudjuk, hogyha ez a mi földi sátorunk összeomlik, van Istentől készített hajlékunk, nem kézzel csinált, hanem örökkévaló házunk a mennyben.
047	2CO	005	002	Azért is sóhajtozunk ebben, mert mennyei hajlékunkat szeretnénk erre felölteni,
047	2CO	005	003	hogy ezt felöltve, mezíteleneknek ne találtassunk.
047	2CO	005	004	Mert mi is, akik e sátorban vagyunk, megterhelten sóhajtozunk, mert nem kívánunk levetkőztetni, hanem felöltöztetni, hogy ami halandó, elnyelje azt az élet.
047	2CO	005	005	Aki pedig minket erre felkészített, az Isten az, aki a Lélek zálogát is adta nekünk.
047	2CO	005	006	Ezért mindenkor bizakodunk, és tudjuk, hogy amíg e testben lakunk, távol vagyunk az Úrtól,
047	2CO	005	007	mert hitben járunk, nem látásban.
047	2CO	005	008	De bizakodunk, és inkább szeretnénk kiköltözni e testből és elköltözni az Úrhoz.
047	2CO	005	009	Ezért arra igyekszünk, hogy akár itt lakunk, akár elköltözünk, neki kedvesek legyünk.
047	2CO	005	010	Mert nekünk mindnyájunknak meg kell jelennünk a Krisztus ítélőszéke előtt, hogy ki-ki elvegye jutalmát annak, amit e testben cselekedett, vagy jót, vagy gonoszt.
047	2CO	005	011	Ismerve tehát az Úrnak félelmét, embereket térítünk. Isten előtt pedig nyíltan állunk és remélem, hogy a ti lelkiismeretetek előtt is nyíltan állunk.
047	2CO	005	012	Mert nem önmagunkat ajánljuk ismét, hanem alkalmat adunk nektek a velünk való dicsekedésre, hogy legyen mit felelnetek a színből és nem szívből dicsekedőknek.
047	2CO	005	013	Ha révületben vagyunk, Istenért vagyunk, ha pedig megfontoltak vagyunk, értetek van.
047	2CO	005	014	Mert Krisztus szeretete szorongat minket, mivel úgy ítéljük,
047	2CO	005	015	hogy ha egy meghalt mindenkiért, azok tehát mind meghaltak, és azért halt meg mindenkiért, hogy akik élnek, ezután ne maguknak éljenek, hanem annak, aki értük meghalt és feltámadt.
047	2CO	005	016	Ezért mi ezentúl senkit sem ismerünk test szerint. Ha Krisztust ismertük is test szerint, de többé már nem így ismerjük.
047	2CO	005	017	Ezért, ha valaki Krisztusban van, új teremtés az, a régiek elmúltak, és íme ujjá lett minden.
047	2CO	005	018	Mindez pedig Istentől van, aki megbékéltetett minket magával Jézus Krisztus által és nekünk adta a békéltetés szolgálatát.
047	2CO	005	019	Mivel Isten volt az, aki Krisztusban magával megbékéltette a világot, nem tulajdonítva nekik az ő bűneiket és ránk bízta a békéltetés igéjét,
047	2CO	005	020	Krisztusért járva követségben, mintha Isten kérne miáltalunk, Krisztusért kérünk, béküljetek meg az Istennel!
047	2CO	005	021	Mert azt, aki bűnt nem ismert, bűnné tette értünk, hogy mi Isten igazsága legyünk őbenne.
047	2CO	006	001	Mint Istennel együtt munkálkodók, intünk is titeket, hogy ne vegyétek hiába az Isten kegyelmét.
047	2CO	006	002	Mert ő mondja: „A kegyelem idején meghallgattalak, és az üdvösség napján megsegítettelek. Íme, itt van a kegyelem ideje, íme itt van az üdvösség napja!“
047	2CO	006	003	Senkinek sem adunk alkalmat a megütközésre, hogy szolgálatunkat ne szidalmazzák,
047	2CO	006	004	hanem úgy ajánljuk magunkat mindenben, mint Isten szolgái, sok tűrésben, nyomorúságban, szükségben, szorongattatásban,
047	2CO	006	005	vereségben, tömlöcben, háborúságban, küszködésben, virrasztásban, böjtölésben,
047	2CO	006	006	tisztaságban, ismeretben, hosszútűrésben, szívességben, Szentlélekben, képmutatás nélküli szeretetben,
047	2CO	006	007	igazmondásban, Isten erejében, az igazságnak támadó és védő fegyverzetében,
047	2CO	006	008	dicsőségben és gyalázatban, rágalmazásban és dicséretben, mint ámítók, és mégis igazak,
047	2CO	006	009	mint ismeretlenek, és mégis jól ismertek, mint megholtak és mégis élők, mint ostorozottak, de meg nem öltek,
047	2CO	006	010	mint bánkódók, noha mindig örvendezők, mint szegények, de sokakat gazdagítók, mint szűkölködők, de mindennel bírók.
047	2CO	006	011	Szánk megnyílt, szívünk kitárult előttetek, korinthusiak.
047	2CO	006	012	Nem mi vagyunk szűkkeblűek irántatok, hanem ti irántunk!
047	2CO	006	013	Viszonzásul – mint gyermekeimhez szólok – tárjátok ki ti is szíveteket!
047	2CO	006	014	Ne húzzatok közös igát a hitetlenekkel, mert mi köze van az igazságnak a gonoszsághoz, vagy mi köze van a sötétségnek a világossághoz?
047	2CO	006	015	Hogyan egyezhetne meg Krisztus a Béliállal? Vagy mi köze van a hívőnek a hitetlenhez?
047	2CO	006	016	Hogyan fér össze Isten temploma a bálványokkal? Mert ti az élő Isten temploma vagytok, amint Isten mondta: „Bennük lakom és közöttük járok, és Istenük leszek, és ők népem lesznek!“
047	2CO	006	017	Ezért tehát menjetek ki közülük és szakadjatok el tőlük, ezt mondja az Úr, és tisztátalant ne érintsetek, és én magamhoz fogadlak titeket.
047	2CO	006	018	És én Atyátok leszek, ti pedig fiaim és leányaim, – ezt mondja a mindenható Úr.
047	2CO	007	001	Mivel tehát ilyen ígéreteink vannak, szeretteim, tisztítsuk meg magunkat minden testi és lelki tisztátalanságtól, Isten félelmében vigyük végbe megszentelésünket.
047	2CO	007	002	Fogadjatok be minket. Senkit meg nem bántottunk, senkit meg nem károsítottunk, senkit meg nem csaltunk.
047	2CO	007	003	Nem vádként mondom, hiszen az előbb mondtam, hogy szívünkben vagytok, hogy együtt haljunk, együtt éljünk.
047	2CO	007	004	Nagyon bízom bennetek, és sok dicsekedni valóm van veletek. Tele vagyok vigasztalódással, sok nyomorúságunkban is túlárad bennem az öröm.
047	2CO	007	005	Mert amikor Macedóniába jöttünk, semmi nyugalma sem volt testünknek, sőt minden felől zaklattak: kívül harc, belül félelem.
047	2CO	007	006	De az Isten, a megalázottak vigasztalója, minket is megvigasztalt Titusz megjöttével.
047	2CO	007	007	Sőt nem megjöttével csupán, hanem azzal a vigasztalással is, amellyel ti vigasztaltátok meg. Hírül hozta ugyanis nekünk a ti vágyódásotokat, kesergéseteket, hozzám való ragaszkodásotokat, úgyhogy én még jobban megörültem.
047	2CO	007	008	Mert ha megszomorítottalak titeket azzal a levéllel nem bánom, noha bántam, mert látom, hogy az a levél, ha ideig-óráig meg is szomorított titeket,
047	2CO	007	009	most örülök, nem azért, hogy megszomorodtatok, hanem hogy megtérésre szomorodtatok meg. Isten akarata szerint szomorodtatok meg, hogy miattunk semmiben kárt ne valljatok.
047	2CO	007	010	Mert az Isten szerint való szomorúság üdvösségre vezető, visszavonhatatlan megtérést munkál, a világ szerinti szomorúság pedig halálba visz.
047	2CO	007	011	A ti Isten szerint való szomorúságtok milyen nagy buzgóságot keltett bennetek, sőt védekezést, sőt méltatlankodást, sőt félelmet, sőt vágyakozást, sőt buzgóságot, sőt igazságszolgáltatást. Mindenképpen bebizonyítottátok, hogy tiszták vagytok e dologban.
047	2CO	007	012	Ha tehát írtam is nektek, nem a sértő és nem a sértett miatt tettem, hanem azért, hogy nyilvánvalóvá legyen Isten előtt irántunk való odaadástok.
047	2CO	007	013	Ezért megvigasztalódtunk. Vigasztalódásunkban még sokkal inkább örültünk Titusz örömén, hogy ti mindnyájan megnyugtattátok lelkét.
047	2CO	007	014	Ha előtte dicsekedtem is veletek, nem maradtam szégyenben, mert amint nektek is csak igazat szóltunk, úgy Titusz előtt is igaznak bizonyult veletek való dicsekedésünk.
047	2CO	007	015	És most még jobb szívvel van irántatok, visszaemlékezve mindnyájatok engedelmességére, és hogy milyen félve és aggódva fogadtátok.
047	2CO	007	016	Örülök, hogy minden tekintetben bízhatom bennetek.
047	2CO	008	001	Tudtotokra adjuk pedig, atyámfiai, Istennek azt a kegyelmét, amelyet Macedónia gyülekezeteinek adott.
047	2CO	008	002	A nyomorúság sok próbája között is bőséges az örömük, és jószívűségük igen nagy szegénységüket gazdagsággá növelte.
047	2CO	008	003	Tanúsíthatom, hogy erejük szerint, sőt erejük felül adakoztak,
047	2CO	008	004	és kértek minket, hogy a szentek iránti szolgálatban adakozással részt vehessenek.
047	2CO	008	005	Reménységünket fölülmúlva először önmagukat adták az Úrnak és nekünk, Isten akarata szerint.
047	2CO	008	006	Úgyhogy kérnünk kellett Tituszt, hogy amiképpen elkezdte, úgy fejezze is be nálatok ezt a szolgálatot.
047	2CO	008	007	Ezért, amiképpen mindenben bővölködtök, hitben, beszédben, ismeretben és minden buzgóságban és a hozzánk való szeretetben, úgy bővölködjetek ebben a szolgálatban is.
047	2CO	008	008	Nem parancsként mondom, hanem hogy mások buzgósága által a ti szeretetetek valódiságát kipróbáljam.
047	2CO	008	009	Mert ismeritek a mi Urunk Jézus Krisztus kegyelmét, aki gazdag lévén szegénnyé lett értetek, hogy ti az ő szegénysége által meggazdagodjatok.
047	2CO	008	010	Tanácsot is adok nektek ebben a dologban, mert ez hasznos nektek. Tavaly óta jó szándékotok megvalósítását elkezdtétek.
047	2CO	008	011	Most tehát vigyétek is végbe, hogy amiképpen a jó szándék megvolt bennetek, úgy a végrehajtás ahhoz képest valósuljon meg, amitek van.
047	2CO	008	012	Mert ha a készség megvan, az aszerint kedves, hogy kinek mije van, és nem aszerint, amije nincs.
047	2CO	008	013	Azért, hogy másoknak könnyebbségük legyen, nektek ne legyen nyomorúságtok, hanem egyenlő mérték szerint. A ti mostani bőségetek pótolja az ő hiányukat.
047	2CO	008	014	Máskor meg az ő bőségük pótolja a ti hiányotokat, hogy így egyenlőség legyen.
047	2CO	008	015	Amint meg van írva: „Aki sokat szedett, nem volt többje; aki keveset, nem volt kevesebbje.“
047	2CO	008	016	Hála legyen az Istennek, aki ugyanazt a buzgóságot oltotta értetek Titusz szívébe,
047	2CO	008	017	aki nemcsak elfogadta kérésünket, hanem nagy buzgóságában önként ment el hozzátok.
047	2CO	008	018	Mi pedig elküldtük vele azt az atyafit is, akit minden gyülekezetben dicsérnek evangélium hirdetéséért.
047	2CO	008	019	Sőt a gyülekezetek útitársunknak is megválasztották ebben a jó ügyben, amelyet szolgálunk az Úrnak dicsőségére és a jó szándékunk megmutatására.
047	2CO	008	020	Óvakodunk attól, hogy valaki megrágalmazzon minket szolgálatunk bőséges eredménye miatt.
047	2CO	008	021	Mert gondunk van a tisztességre nemcsak az Úr előtt, hanem emberek előtt is!
047	2CO	008	022	Sőt elküldtük velük együtt azt az atyánkfiát is, akinek buzgóságát sok dologban sokszor kipróbáltuk, aki most még sokkal buzgóbb, mert nagyon bízik bennetek.
047	2CO	008	023	Akár Tituszról van szó, aki az én társam és közöttetek segítségem, akár a mi atyánkfiáról, ők a gyülekezetek követei, Krisztus dicsősége.
047	2CO	008	024	Mutassátok meg irántuk szereteteteket, és a gyülekezetek előtt is adjátok bizonyságát, hogy méltán dicsekedtünk veletek.
047	2CO	009	001	A szentek iránt való szolgálatról felesleges is írnom nektek.
047	2CO	009	002	Hiszen ismerem készségeteket, amellyel dicsekszem is a macedónoknak, hogy Akhája a múlt esztendő óta készen áll, és a ti buzgóságotok sokakat magával ragadott.
047	2CO	009	003	Mégis elküldtem az atyafiakat, hogy a veletek való dicsekedésünk ebben az ügyben alaptalannak ne bizonyuljon, hanem amint mondtam: készen legyetek!
047	2CO	009	004	Hogyha a macedónok velem együtt jönnek, és felkészületlenül találnának titeket, nehogy szégyent valljuk mi, – hát még ti, – ebben a dologban.
047	2CO	009	005	Szükségesnek véltem azért utasítani az atyafiakat, hogy előre menjenek el hozzátok, és készítsék el előre a ti megígért adományotokat, hogy az úgy legyen készen, mint adomány, és nem, mint kényszerű adomány.
047	2CO	009	006	Az pedig biztos, hogy „aki szűken vet, szűken is arat, és aki bőven vet, bőven is arat“.
047	2CO	009	007	Mindenki úgy adjon, ahogy eltökélte szívében, ne kelletlenül vagy kénytelenségből, mert a jókedvű adakozót szereti az Isten.
047	2CO	009	008	Isten pedig hatalmas arra, hogy rátok árassza minden kegyelmét, hogy mindenkor mindenből eleget adjon és minden jótéteményre bőségben legyetek.
047	2CO	009	009	Amint meg van írva: „Szórt, adott a szegényeknek, az ő igazsága örökké megmarad“.
047	2CO	009	010	Aki pedig magot ad a magvetőnek és kenyeret eledelül, megadja és megsokasítja a ti vetéseteket és megnöveli igazságotok gyümölcsét.
047	2CO	009	011	Így mindenben meggazdagodtok a teljes jószívűségre, amely általunk Isten iránti hálaadásra indít.
047	2CO	009	012	Ez a szeretetszolgálat nemcsak a szentek szükségét elégíti ki, hanem sokakat Isten iránti hálaadásra indít.
047	2CO	009	013	Ennek a szolgálatnak eredményességéért, Krisztus evangéliumát megvalló engedelmességetekért és a ti hozzájuk és mindenkihez való adakozó jószívűségetekért dicsőítik az Istent.
047	2CO	009	014	Értetek könyörögve ők is vágyódnak utánatok, mert Isten kegyelme olyan bőségesen áradt ki rátok.
047	2CO	009	015	Istennek pedig legyen hála kimondhatatlan ajándékáért!
047	2CO	010	001	Krisztus szelídségére és engedelmességére kérlek titeket, én magam, Pál, aki – némelyek szerint – szemtől-szembe ugyan alázatos vagyok közöttetek, de távollétemben szigorú,
047	2CO	010	002	kérlek titeket, hogy amikor jelen leszek, ne kelljen szigorúnak lennem annak a meggyőződésnek alapján, amellyel, úgy gondolom, szigorú lehetnék azokkal, akik azt tartják rólunk, hogy test szerint élünk.
047	2CO	010	003	Mert noha testben élünk, de nem test szerint harcolunk.
047	2CO	010	004	Harci fegyvereink sem testiek, hanem erősek Isten szolgálatában erődítmények lerontására.
047	2CO	010	005	Ezekkel rontunk le minden okoskodást és magaslatot, amelyet Isten ismerete ellen emeltek, és foglyul ejtünk minden gondolatot, hogy engedelmeskedjenek Krisztusnak,
047	2CO	010	006	és készek vagyunk megbüntetni minden engedetlenséget, mihelyt teljessé lesz a ti engedelmességetek.
047	2CO	010	007	Ami a szemetek előtt van, arra nézzetek! Ha valaki abban bízik, hogy ő a Krisztusé, azt is gondolja meg, hogy amint ő a Krisztusé, éppen úgy mi is a Krisztusé vagyunk.
047	2CO	010	008	Mert ha még túlzottan is dicsekednék hatalmunkkal, amit az Úr a ti építésetekre és nem megrontásotokra adott, akkor sem vallok szégyent!
047	2CO	010	009	Nem akarom azt a látszatot kelteni, hogy leveleimmel csak ijesztgetlek titeket.
047	2CO	010	010	Mert azt mondják, hogy levelei súlyosak és kemények, de megjelenése erőtlen, és beszéde gyarló.
047	2CO	010	011	Gondolja meg az ilyen ember azt, hogy amilyenek távollétünkben vagyunk, amikor csak leveleken keresztül szólunk, éppen olyanok leszünk jelenlétünkkor tetteinkben is.
047	2CO	010	012	Mert nem merjük magunkat azokhoz számítani vagy hasonlítani, akik magukat ajánlják, de magukat magukhoz mérik, és magukat magukhoz hasonlítják, így nem cselekednek okosan.
047	2CO	010	013	De mi nem dicsekszünk mérték nélkül, hanem annak a mércének alapján, amit Isten adott nekünk mértékül, ez pedig, hogy hozzátok is eljussunk.
047	2CO	010	014	Mert mi nem feszítjük túl magunkat, mintha nem tudnánk eljutni hozzátok, hiszen hozzátok is eljutottunk a Krisztus evangéliumával.
047	2CO	010	015	Mi nem dicsekszünk mértéktelenül mások munkájával, de reméljük, hogy hitetek növekedésével még nagyobb megbecsülésben lesz részünk a mi mércénk szerint.
047	2CO	010	016	Határaitokon túli területen is hirdetjük majd az evangéliumot, de nem dicsekszünk más mércéje szerint azzal, amit már mások elvégeztek.
047	2CO	010	017	„Aki pedig dicsekszik, az Úrral dicsekedjék.“
047	2CO	010	018	Mert nem az a kipróbált ember, aki önmagát ajánlja, hanem az, akit az Úr ajánl.
047	2CO	011	001	Bárcsak elszenvednétek tőlem egy kevés balgaságot! Sőt szenvedjetek el engem is.
047	2CO	011	002	Mert Isten féltő szeretetével aggódom értetek, mivel eljegyeztelek titeket egy Férfiúval, hogy mint szeplőtelen szüzet állítsalak titeket Krisztus elé.
047	2CO	011	003	Félek azonban, hogy amiként a kígyó a maga álnokságával megcsalta Évát, úgy a ti gondolataitokat is megronthatja és eltávolíthatja a Krisztus iránt való őszinte és tiszta hűségtől.
047	2CO	011	004	Mert ha valaki jön hozzátok, és más Jézust prédikál, nem akit mi prédikáltunk, vagy más lelket fogadtok be, nem akit kaptatok, vagy szépen eltűritek a más evangéliumot, nem amit befogadtatok.
047	2CO	011	005	Pedig úgy gondolom, hogy semmiben sem vagyok alábbvaló a legfőbb apostoloknál.
047	2CO	011	006	Ha pedig járatlan is vagyok a beszédben, de nem az ismeretben, amint ez mindenben és mindenképpen nyilvánvalóvá lett előttetek.
047	2CO	011	007	Vagy vétkeztem, amikor önmagamat megaláztam, hogy ti felmagasztaltassatok, mert ingyen hirdettem nektek az Isten evangéliumát?
047	2CO	011	008	Más gyülekezeteket szegényítettem meg, amikor támogatást fogadtam el tőlük, hogy nektek szolgáljak, és amikor nálatok voltam és szűkölködtem, mégsem voltam terhére senkinek.
047	2CO	011	009	Mert az én hiányomat kipótolták a Macedóniából jött atyafiak, és azon voltam és azon is leszek, hogy semmiben sem legyek terhetekre.
047	2CO	011	010	Krisztus igazsága van bennem, ezért ettől a dicsekvésemtől Akhája vidékén sem fognak megfosztani.
047	2CO	011	011	Miért? Mert nem szeretlek titeket? Isten jól tudja!
047	2CO	011	012	De amit cselekszem, azt ezután is megteszem, hogy ne adjak alkalmat azoknak, akik alkalmat keresnek, arra, hogy dicsekvésükkel olyannak tűnjenek föl, mint amilyenek mi vagyunk.
047	2CO	011	013	Mert az ilyenek hamis apostolok, álnok munkások, akik a Krisztus apostolainak tüntetik fel magukat.
047	2CO	011	014	Nem is csoda, hiszen a sátán is a világosság angyalává változtatja el magát.
047	2CO	011	015	Nem olyan nagy dolog azért, ha az ő szolgái is átváltoztatják magukat az igazság szolgáivá. De végük cselekedeteik szerint lesz.
047	2CO	011	016	Ismét mondom: ne tartson engem senki sem esztelennek, de ha mégis, úgy fogadjatok be, mint esztelent is, hogy egy kicsit én is dicsekedhessem.
047	2CO	011	017	Amit most mondok, nem az Úr szerint mondom, hanem szinte esztelenül, a dicsekedésnek ebben a dolgában.
047	2CO	011	018	Minthogy olyan sokan dicsekednek test szerint, dicsekedem én is.
047	2CO	011	019	Hiszen ti okosok vagytok, örömest eltűritek az eszteleneket.
047	2CO	011	020	Mert eltűritek, ha valaki leigáz titeket, ha valaki kifoszt, ha valaki kihasznál, ha valaki fölétek kerekedik, ha valaki arcul ver titeket.
047	2CO	011	021	Szégyenkezve mondom, minthogy mi ehhez erőtlenek voltunk. De ha valaki merész, esztelenül szólok, merész vagyok én is.
047	2CO	011	022	Héberek ők? Én is! Izraeliták? Én is! Ábrahám utódai? Én is!
047	2CO	011	023	Krisztus szolgái? (Balgatagul szólók) én még inkább, hiszen többet fáradoztam, többször vetettek börtönbe, sokszor vertek meg, gyakran voltam halálos veszedelembe,
047	2CO	011	024	a zsidóktól ötször kaptam negyven botütést egy híján,
047	2CO	011	025	háromszor megostoroztak, egyszer megköveztek, háromszor hajótörést szenvedtem, egy éjt és egy napot hányódtam a tengeren.
047	2CO	011	026	Gyakran voltam úton, veszedelemben folyókon, veszedelemben rablók között, veszedelemben népem között, veszedelemben pogányok között, veszedelemben városban, veszedelemben pusztában, veszedelemben tengeren, veszedelemben hamis atyafiak között,
047	2CO	011	027	fáradtságban és nyomorúságban, gyakori virrasztásban, éhségben, szomjúságban, gyakori böjtölésben, hidegben és mezítelenségben.
047	2CO	011	028	Mindezen felül az én naponkénti zaklattatásom az összes gyülekezetek gondja miatt.
047	2CO	011	029	Ki erőtlen, hogy én is erőtlen ne volnék? Ki botránkozik meg, hogy én is ne égnék?
047	2CO	011	030	Ha dicsekednem kell, az én gyengeségemmel dicsekedem.
047	2CO	011	031	Isten, a mi Urunk Jézus Krisztusnak Atyja, aki mindörökké áldott, tudja, hogy nem hazudok.
047	2CO	011	032	Damaszkuszban Aretász király helytartója őriztette a damaszkusziak városát, hogy engem elfogasson.
047	2CO	011	033	De egy ablakon át, kosárban eresztettek le a kőfalon, és így megmenekültem kezei közül.
047	2CO	012	001	Dicsekednem kell, ha nem is használ nekem, így rátérek a látomásokra és az Úr kijelentéseire.
047	2CO	012	002	Ismerek egy embert a Krisztusban, aki tizennégy évvel ezelőtt (hogy testben-e nem tudom, vagy testen kívül, nem tudom, Isten tudja) elragadtatott a harmadik égig.
047	2CO	012	003	És tudom, hogy az az ember (hogy testben-e, vagy testen kívül, nem tudom, Isten tudja)
047	2CO	012	004	elragadtatott a paradicsomba, és olyan kimondhatatlan beszédeket hallott, amelyeket nem szabad embernek kibeszélnie.
047	2CO	012	005	Az ilyennel dicsekszem, magammal pedig nem dicsekszem, hacsak nem gyengeségemmel.
047	2CO	012	006	Ha dicsekedni akarnék, nem lennék esztelen, mert igazságot mondanék. De mérséklem magam, hogy valaki többnek ne tartson, mint aminek lát, vagy amit hall tőlem.
047	2CO	012	007	De hogy a kijelentések nagysága miatt el ne bizakodjam, tövis adatott a testembe, a sátán angyala, hogy gyötörjön engem, hogy el ne bizakodjam.
047	2CO	012	008	Ezért háromszor könyörögtem az Úrnak, hogy ez távozzék el tőlem.
047	2CO	012	009	De Ő ezt mondta nekem: elég neked az én kegyelmem, mert az én erőm erőtlenségben lesz teljessé. Nagy örömmel dicsekszem azért erőtlenségemmel, hogy a Krisztus ereje lakjék bennem.
047	2CO	012	010	Ezért van örömöm a Krisztusért szenvedett erőtlenségekben, bántalmazásokban, nyomorúságokban, üldözésekben és szorongattatásokban, mert amikor erőtlen vagyok, akkor vagyok erős.
047	2CO	012	011	Dicsekedésemben esztelenné lettem, de ti kényszerítettetek rá. Mert nektek kellett volna engem ajánlanotok, hiszen semmiben sem vagyok alábbvaló a legfőbb apostoloknál, noha semmi sem vagyok.
047	2CO	012	012	Apostolságom jelei megmutatkoztak közöttetek a sok tűrésben, a jelekben, csodákban és erőkben is.
047	2CO	012	013	Mert mi az, amiben hátrányt szenvedtetek a többi gyülekezethez viszonyítva, legfeljebb az, hogy én magam nem voltam terhetekre! Bocsássátok meg nekem ezt az igazságtalanságot!
047	2CO	012	014	Íme, most harmadszor is kész vagyok hozzátok menni, és nem leszek terhetekre, mert nem azt keresem, ami a tiétek, hanem titeket magatokat, mert nem a gyermekek tartoznak kincseket gyűjteni a szülőknek, hanem a szülők a gyermekeknek.
047	2CO	012	015	Én pedig örömest hozok áldozatot értetek, és magamat is feláldozom a ti lelketekért, még ha ti, akiket én igen szeretek, kevésbé szerettek is engem.
047	2CO	012	016	Ám legyen: de én nem voltam terhetekre, hanem álnok ember lévén, ravaszsággal fogtalak meg titeket.
047	2CO	012	017	Vagy akiket hozzátok küldtem, azok közül valaki révén becsaptalak titeket?
047	2CO	012	018	Megkértem Tituszt és vele együtt elküldtem azt az atyafit is. Csak nem Titusz csapott be titeket? Nem ugyanazon Lélek szerint járunk? Nem ugyanazokon a nyomokon?
047	2CO	012	019	Azt hiszitek megint, hogy előttetek mentegetjük magunkat? Mi azonban Isten előtt Krisztusban szólunk, mégpedig szeretteim, a ti épülésetekre.
047	2CO	012	020	Mert attól félek, hogy ha majd hozzátok megyek, nem olyannak talállak titeket, amilyeneknek szeretnélek, és engem sem olyannak találtok, amilyennek szeretnétek. Félek hogy viszálykodás, irigység, harag, egyenetlenség, rágalmazás, vádaskodás, felfuvalkodás, pártoskodás lesz közöttetek,
047	2CO	012	021	úgyhogy amikor újra odamegyek, megaláz engem az én Istenem nálatok, és sokakat megsiratok azok közül, akik korábban vétkeztek és nem tértek meg abból a tisztátalanságból, paráznaságból és kicsapongásból, amit elkövettek.
047	2CO	013	001	Ezúttal harmadszor megyek hozzátok. „Két vagy három tanú vallomása erősítsen meg minden ügyet“.
047	2CO	013	002	Előre megmondtam, és előre mondom, mint másodszori ottlétemkor, és most távolétemben azoknak, akik ezelőtt vétkeztek, és a többieknek is mind, hogyha ismét odamegyek, nem leszek kíméletes.
047	2CO	013	003	Bizonyítékát keresitek annak, hogy általam az a Krisztus szól, aki veletek szemben nem erőtlen, hanem erős közöttetek.
047	2CO	013	004	Mert bár megfeszítetett erőtlenségében, mindazonáltal él Isten hatalmából. És bár mi erőtlenek vagyunk benne, de vele együtt élünk majd Isten erejéből nálatok.
047	2CO	013	005	Próbáljátok meg magatokat, hogy hitben vagytok-e? Önmagatokat próbáljátok meg! Vagy nem ismeritek-e fel magatokon, hogy Jézus Krisztus bennetek van? Ha nem, akkor nem álltátok ki a próbát.
047	2CO	013	006	De remélem, hogy elismeritek, hogy mi kiálltuk a próbát.
047	2CO	013	007	Az Istent pedig kérem, hogy semmi gonoszt ne cselekedjetek, nem azért, hogy mi kipróbáltnak tűnjünk, hanem hogy ti a jót cselekedjétek, mi pedig mintegy kipróbáltatlanok legyünk.
047	2CO	013	008	Mert semmit sem tehetünk az igazság ellen, hanem csak az igazságért.
047	2CO	013	009	Mert örülünk, ha mi erőtlenek vagyunk, ti pedig erősek vagytok. Imádkozunk is a ti tökéletesedésetekért.
047	2CO	013	010	Azért írom ezeket távollétemben, hogy jelenlétemben ne kelljen keményen viselkednem azzal a hatalommal, amelyet az Úr nekem építésre és nem rontásra adott.
047	2CO	013	011	Végezetül, atyámfiai, legyetek jó egészségben, épüljetek, vigasztalódjatok, egy értelemben legyetek, békességben éljetek és a szeretetnek és békességnek Istene veletek lesz.
047	2CO	013	012	Köszöntsétek egymást szent csókkal.
047	2CO	013	013	Köszöntenek titeket a szentek mindnyájan.
047	2CO	013	014	Az Úr Jézus Krisztus kegyelme és az Isten szeretete és a Szentlélek közössége legyen mindnyájatokkal. Ámen.
#
# BOOK	048	GAL	Galatians	Galatákhoz
048	GAL	001	001	Pál, apostol (nem emberektől, sem nem ember által, hanem Jézus Krisztus által és az Atya Isten által, aki feltámasztotta őt a halálból);
048	GAL	001	002	és a velem levő összes atyafiak, Galácia gyülekezeteinek:
048	GAL	001	003	Kegyelem néktek és békesség az Atya Istentől és a mi Urunk Jézus Krisztustól,
048	GAL	001	004	aki adta önmagát a mi bűneinkért, hogy kiszabadítson minket e jelenvaló gonosz világból, az Istennek és a mi Atyánknak akarata szerint,
048	GAL	001	005	akinek dicsőség örökkön-örökké! Ámen.
048	GAL	001	006	Csodálkozom, hogy attól, aki titeket Krisztus kegyelme által elhívott, ily hamar más evangéliumra hajlotok.
048	GAL	001	007	Holott nincs más; de némelyek zavarnak titeket, és el akarják ferdíteni a Krisztus evangéliumát.
048	GAL	001	008	De ha akár mi avagy mennyből való angyal hirdetne is néktek valamit azon kívül, amit néktek hirdettünk, legyen átok.
048	GAL	001	009	Amint előbb mondottuk, most is ismét mondom: Ha valaki néktek hirdet valamit azon kívül, amit elfogadtatok, átok legyen.
048	GAL	001	010	Mert most embereknek engedek-e avagy az Istennek? Vagy embereknek igyekezem-e tetszeni? Bizonyára, ha még embereknek igyekeznék tetszeni, nem volnék Krisztus szolgája.
048	GAL	001	011	Tudtotokra adom pedig, atyámfiai, hogy az az evangélium, melyet én hirdettem, nem ember szerint való,
048	GAL	001	012	mert én sem embertől vettem azt, sem nem tanítottak arra, hanem a Jézus Krisztus kijelentése által.
048	GAL	001	013	Mert hallottátok, mint forgolódtam én egykor a zsidóságban, hogy én igen nagyon háborgattam az Isten anyaszentegyházát, és pusztítottam azt.
048	GAL	001	014	És felülmúltam a zsidóságban nemzetembeli sok kortársamat, szerfelett rajongva atyai hagyományaimért.
048	GAL	001	015	De mikor az Istennek tetszett, ki elválasztott engem az én anyám méhétől fogva, és elhívott az ő kegyelme által,
048	GAL	001	016	hogy kijelentse az ő Fiát énbennem, hogy hirdessem őt a pogányok között: azonnal nem tanácskoztam testtel és vérrel,
048	GAL	001	017	sem nem mentem Jeruzsálembe az előttem való apostolokhoz, hanem elmentem Arábiába, és ismét visszatértem Damaszkuszba.
048	GAL	001	018	Azután három esztendő múlva fölmentem Jeruzsálembe, hogy Pétert meglátogassam, és nála maradtam tizenöt napig.
048	GAL	001	019	Az apostolok közül pedig mást nem láttam, hanem csak Jakabot, az Úr testvérét.
048	GAL	001	020	Amiket pedig néktek írok, ím Isten előtt mondom, hogy nem hazudom.
048	GAL	001	021	Azután mentem Szíriának és Ciliciának tartományaiba.
048	GAL	001	022	Személyesen pedig ismeretlen voltam a Júdeában levő keresztyén gyülekezetek előtt,
048	GAL	001	023	hanem csak hallották, hogy aki minket üldözött egykor, most hirdeti azt a hitet, amelyet egykor pusztított.
048	GAL	001	024	És dicsőítették bennem az Istent.
048	GAL	002	001	Azután tizennégy esztendő múlva ismét fölmentem Jeruzsálembe Barnabással együtt, elvive Tituszt is.
048	GAL	002	002	Fölmentem pedig kijelentés következtében, és eléjük adtam az evangéliumot, melyet hirdetek a pogányok között, de külön a tekintélyeseknek, hogy valami módon hiába ne fussak, avagy ne futottam volna.
048	GAL	002	003	De még a velem levő Titusz sem kényszeríttetett a körülmetélkedésre, noha görög volt,
048	GAL	002	004	tudniillik a belopózkodott hamis atyafiak miatt, akik alattomban közénk jöttek, hogy kikémleljék a mi szabadságunkat, mellyel bírunk a Krisztus Jézusban, hogy minket szolgákká tegyenek,
048	GAL	002	005	kiknek egy pillanatra sem adtuk meg magunkat, hogy az evangélium igazsága megmaradjon számotokra.
048	GAL	002	006	A tekintélyesektől pedig (bármilyenek voltak régen, azzal nem törődöm; Isten nem nézi az embernek személyét): mert velem a tekintélyesek semmit sem közöltek.
048	GAL	002	007	Sőt ellenkezőleg, mikor látták, hogy énreám van bízva a körülmetéletlenség evangéliuma, mint Péterre a körülmetélésé
048	GAL	002	008	(mert aki erős volt Péterben a körülmetélkedés apostolságára, bennem is erős volt a pogányok között);
048	GAL	002	009	és elismerve a nékem adatott kegyelmet, Jakab és Kéfás meg János, kik oszlopokul tekintetnek, bajtársi jobbjukat nyújtották nékem és Barnabásnak, hogy mi a pogányok között, ők pedig a körülmetélés között prédikáljunk:
048	GAL	002	010	csakhogy a szegényekről megemlékezzünk; amit is én igyekeztem megcselekedni.
048	GAL	002	011	Mikor pedig Péter Antiókhiába jött, szemtől szembe ellene álltam, mivel panasz volt rá.
048	GAL	002	012	Mert mielőtt némelyek odajöttek Jakabtól, a pogányokkal együtt evett; mikor pedig odajöttek, félrevonult, és elkülönítette magát, félve a körülmetélkedésből valóktól.
048	GAL	002	013	És vele képmutatóskodtak a többi zsidók is, úgyhogy Barnabást szintén elcsábította az ő tettetésük.
048	GAL	002	014	De mikor láttam, hogy nem egyenesen járnak az evangélium igazságához képest, mondtam Péternek mindnyájuk előtt: Ha te zsidó létedre pogány módra élsz és nem zsidó módra, miként kényszeríted a pogányokat, hogy zsidó módra éljenek?
048	GAL	002	015	Mi, természet szerint zsidók és nem pogányok közül való bűnösök,
048	GAL	002	016	tudva azt, hogy az ember nem igazul meg a törvény cselekedeteiből, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitből és nem a törvény cselekedeteiből. Mivel a törvény cselekedeteiből nem igazul meg egy test sem.
048	GAL	002	017	Ha pedig Krisztusban keresve a megigazulást, mi magunk is bűnösöknek találtatunk, vagy Krisztus bűnnek szolgája-e? Távol legyen.
048	GAL	002	018	Mert ha amiket elrontottam, azokat ismét fölépítem, önmagamat teszem bűnössé.
048	GAL	002	019	Mert én a törvény által meghaltam a törvénynek, hogy Istennek éljek.
048	GAL	002	020	Krisztussal együtt megfeszíttettem. Élek pedig többé nem én, hanem él bennem a Krisztus, amely életet pedig most testben élek, az Isten Fiában való hitben élem, aki szeretett engem, és önmagát adta érettem.
048	GAL	002	021	Nem törlöm el az Isten kegyelmét, mert ha a törvény által van az igazság, akkor Krisztus ok nélkül halt meg.
048	GAL	003	001	Ó, balgatag galaták, kicsoda igézett meg titeket, hogy ne engedelmeskedjetek az igazságnak, kiknek szemei előtt a Jézus Krisztus úgy íratott le, mintha tiköztetek feszítették volna meg?
048	GAL	003	002	Csak azt akarom megtudni tőletek: a törvény cselekedeteiből kaptátok-e a Lelket avagy a hit hallásából?
048	GAL	003	003	Ennyire esztelenek vagytok? Amit Lélekben kezdtetek el, most testben fejeznétek be?
048	GAL	003	004	Annyit szenvedtetek hiába? – ha ugyan hiába.
048	GAL	003	005	Azért, aki a Lelket szolgáltatja néktek, és hatalmas dolgokat művel bennetek, a törvény cselekedeteiből vagy a hit hallásából cselekszi-e?
048	GAL	003	006	Miképpen Ábrahám hitt az Istennek, és tulajdoníttatott neki igazságul.
048	GAL	003	007	Értsétek meg tehát, hogy akik hitből vannak, azok az Ábrahám fiai.
048	GAL	003	008	Előre látva pedig az Írás, hogy Isten hitből fogja megigazítani a pogányokat, eleve hirdette Ábrahámnak, hogy „Tebenned fog megáldatni minden nép“.
048	GAL	003	009	Ekként a hitből valók áldatnak meg a hívő Ábrahámmal.
048	GAL	003	010	Mert akik törvény cselekedeteiből vannak, átok alatt vannak, minthogy meg van írva: „Átkozott minden, aki meg nem marad mindazokban, amik megírattak a törvény könyvében, hogy azokat cselekedje“.
048	GAL	003	011	Hogy pedig a törvény által senki sem igazul meg Isten előtt, nyilvánvaló, mert az igaz ember hitből él.
048	GAL	003	012	A törvény pedig nincs hitből, hanem amely ember cselekszi azokat, élni fog azok által.
048	GAL	003	013	Krisztus váltott meg minket a törvény átkától, átokká lett érettünk, mert meg van írva: „Átkozott minden, aki fán függ“:
048	GAL	003	014	azért, hogy az Ábrahám áldása Krisztus Jézusban legyen a pogányokon, és a Lélek ígéretét elnyerjük hit által.
048	GAL	003	015	Atyámfiai! Ember szerint szólok. Lám, az embernek megerősített testamentumát senki erőtlenné nem teszi, sem ahhoz hozzá nem ad.
048	GAL	003	016	Az ígéretek pedig Ábrahámnak adattak és az ő magvának. Nem mondja: És a magvaknak, mint sokról, hanem mint egyről. És a te magodnak, aki a Krisztus.
048	GAL	003	017	Ezt mondom pedig, hogy a kötést, melyet Isten először megerősített a Krisztusra nézve, a négyszázharminc esztendő múltán keletkezett törvény nem teszi erőtlenné, hogy megsemmisítse az ígéretet.
048	GAL	003	018	Mert ha törvényből van az örökség, akkor többé nem ígéretből. Ábrahámnak pedig ígéret által ajándékozta azt az Isten.
048	GAL	003	019	Micsoda tehát a törvény? A bűnök miatt adatott, amíg eljön a Mag, akinek tétetett az ígéret, rendeltetve angyalok által, közbenjáró kezében.
048	GAL	003	020	A közbenjáró pedig nem egyé, Isten ellenben egy.
048	GAL	003	021	A törvény tehát az Isten ígéretei ellen van-e? Távol legyen! Mert ha olyan törvény adatott volna, amely képes megeleveníteni, valóban a törvényből volna az igazság.
048	GAL	003	022	De az Írás mindent bűn alá rekesztett, hogy az ígéret Jézus Krisztusban való hitből adassék a hívőknek.
048	GAL	003	023	Mielőtt pedig eljött a hit, törvény alatt őriztettünk, egybezárva az eljövendő hit kinyilatkoztatásáig.
048	GAL	003	024	Így a törvény Krisztusra vezérlő mesterünkké lett, hogy hitből igazuljunk meg.
048	GAL	003	025	De minekutána eljött a hit, nem vagyunk többé a vezérlő mester alatt.
048	GAL	003	026	Mert mindnyájan Isten fiai vagytok a Krisztus Jézusban való hit által.
048	GAL	003	027	Mert akik Krisztusba keresztelkedtetek meg, Krisztust öltöztétek fel.
048	GAL	003	028	Nincs zsidó, sem görög; nincs szolga, sem szabad; nincs férfi, sem nő; mert ti mindnyájan egyek vagytok a Krisztus Jézusban.
048	GAL	003	029	Ha pedig Krisztuséi vagytok, tehát az Ábrahám magva vagytok, és ígéret szerint örökösök.
048	GAL	004	001	Mondom pedig, hogy ameddig az örökös kiskorú, semmiben sem különbözik a szolgától, jóllehet ura mindennek,
048	GAL	004	002	hanem gyámok és gondviselők alatt van az atyjától rendelt ideig.
048	GAL	004	003	Azonképpen mi is, mikor kiskorúak voltunk, a világ elemei alá voltunk vetve szolgaként:
048	GAL	004	004	Mikor pedig eljött az időnek teljessége, kibocsátotta Isten az ő Fiát, aki asszonytól lett, aki törvény alatt lett,
048	GAL	004	005	hogy a törvény alatt levőket megváltsa, hogy elnyerjük a fiúságot.
048	GAL	004	006	Minthogy pedig fiak vagytok, kibocsátotta az Isten az ő Fiának Lelkét a ti szíveitekbe, ki ezt kiáltja: Abbá, Atya!
048	GAL	004	007	Azért nem vagy többé szolga, hanem fiú; ha pedig fiú, Istennek örököse is Krisztus által.
048	GAL	004	008	Ámde akkor, mikor még nem ismertétek az Istent, azoknak szolgáltatok, amik természet szerint nem istenek.
048	GAL	004	009	Most azonban, hogy megismertétek az Istent, sőt hogy megismert titeket az Isten, miként tértek vissza ismét az erőtlen és gyarló elemekhez, amelyeknek megint újból szolgálni akartok?
048	GAL	004	010	Megtartjátok a napokat és hónapokat és időket meg az esztendőket.
048	GAL	004	011	Féltelek titeket, hogy hiába fáradoztam körülöttetek.
048	GAL	004	012	Legyetek olyanok, mint én, mert én is olyanná lettem, mint ti: atyámfiai, kérlek titeket, semmivel sem bántottatok meg engem.
048	GAL	004	013	Tudjátok pedig, hogy testem erőtlensége miatt hirdettem nektek az evangéliumot először.
048	GAL	004	014	És megkísértetve testemben, nem vetettetek meg, sem nem utáltatok meg engem, hanem úgy fogadtatok, mint Istennek angyalát, mint Krisztus Jézust.
048	GAL	004	015	Hová lett tehát a ti boldogságotok? Mert bizonyságot teszek néktek, hogy ti, ha lehetséges lett volna, szemeiteket kivájva, nekem adtátok volna.
048	GAL	004	016	Tehát ellenségetek lettem-e, megmondva néktek az igazat?
048	GAL	004	017	Nem szépen buzgólkodnak érettetek, sőt minket ki akarnak rekeszteni, hogy mellettük buzgólkodjatok.
048	GAL	004	018	Szép dolog pedig fáradozni a jóban mindenkor és nem csupán akkor, ha köztetek vagyok.
048	GAL	004	019	Gyermekeim! Kiket ismét fájdalommal szülök, amíg kiábrázolódik bennetek Krisztus.
048	GAL	004	020	Szeretnék pedig most közöttetek jelen lenni és változtatni a hangomon, mert bizonytalanságban vagyok felőletek.
048	GAL	004	021	Mondjátok meg nékem, akik a törvény alatt akartok lenni: nem halljátok-e a törvényt?
048	GAL	004	022	Mert meg van írva, hogy Ábrahámnak két fia volt, egyik a szolgálótól és a másik a szabad asszonytól.
048	GAL	004	023	De a szolgálótól való test szerint született; a szabad asszonytól való pedig az ígéret által.
048	GAL	004	024	Ezek mást példáznak: mert azok az asszonyok a két szövetség: az egyik a Sínai-hegyről való, szolgaságra szülő, ez Hágár,
048	GAL	004	025	mert Hágár a Sínai-hegy Arábiában, hasonlatos pedig a mostani Jeruzsálemhez, nevezetesen fiaival együtt szolgál.
048	GAL	004	026	De a magasságos Jeruzsálem szabad, ez mindnyájunknak anyja,
048	GAL	004	027	mert meg van írva: „Ujjongj, te meddő, ki nem szülsz; vigadozzál és kiálts, ki nem vajúdsz, mert sokkal több az elhagyottnak magzata, mint akinek férje van.“
048	GAL	004	028	Mi pedig, atyámfiai, Izsák szerint ígéretnek gyermekei vagyunk.
048	GAL	004	029	De amint akkor a test szerint született üldözte a Lélek szerint valót, úgy most is.
048	GAL	004	030	De mit mond az Írás? Űzd ki a szolgálót és az ő fiát, mert a szolgáló fia nem örököl a szabad nő fiával.
048	GAL	004	031	Azért, atyámfiai, nem vagyunk a szolgáló fiai, hanem a szabad asszonyé.
048	GAL	005	001	Azért a szabadságban, melyre minket Krisztus megszabadított, álljatok meg, és ne kötelezzétek el ismét magatokat szolgaságnak igájával.
048	GAL	005	002	Íme, én, Pál mondom nektek, hogy ha körülmetélkedtek, Krisztus nektek semmit sem használ.
048	GAL	005	003	Bizonyságot teszek pedig ismét minden embernek, aki körülmetélkedik, hogy köteles az egész törvényt megtartani.
048	GAL	005	004	Elszakadtatok Krisztustól, akik a törvény által akartok megigazulni, a kegyelemből kiestetek.
048	GAL	005	005	Mert mi a Lélek által, hitből várjuk az igazság reménységét.
048	GAL	005	006	Mert Krisztus Jézusban sem a körülmetélkedés nem ér semmit, sem a körülmetéletlenség, hanem a szeretet által munkálkodó hit.
048	GAL	005	007	Jól futottatok; kicsoda gátolt meg titeket, hogy ne engedelmeskedjetek az igazságnak?
048	GAL	005	008	Ez a hitetés nem attól van, aki titeket hív.
048	GAL	005	009	Kis kovász az egész tésztát megkeleszti.
048	GAL	005	010	Bizodalmam van az Úrban tihozzátok, hogy más értelemben nem lesztek; de aki titeket megzavar, elveszi az ítéletet, bárki legyen.
048	GAL	005	011	Én pedig, atyámfiai, ha még a körülmetélést hirdetem, miért üldöztetem mégis? Akkor eltöröltetett a kereszt botránya.
048	GAL	005	012	Bárcsak ki is metszetnék magukat, akik titeket bujtogatnak.
048	GAL	005	013	Mert ti szabadságra hívattatok, atyámfiai; csakhogy a szabadság ürügy ne legyen a testnek, sőt szeretettel szolgáljatok egymásnak.
048	GAL	005	014	Mert az egész törvény ez egy igében teljesedik be: „Szeresd felebarátodat, mint magadat“.
048	GAL	005	015	Ha pedig egymást marjátok és faljátok, vigyázzatok, hogy egymást fel ne emésszétek.
048	GAL	005	016	Mondom pedig, Lélek szerint járjatok, és a testnek kívánságát véghez ne vigyétek.
048	GAL	005	017	Mert a test a lélek ellen törekedik, a lélek pedig a test ellen; ezek pedig egymással ellenkeznek, hogy ne azokat cselekedjétek, amiket akartok.
048	GAL	005	018	Ha azonban a Lélektől vezéreltettek, nem vagytok a törvény alatt.
048	GAL	005	019	A testnek cselekedetei pedig nyilvánvalók, melyek ezek: házasságtörés, paráznaság, tisztátalanság, bujálkodás,
048	GAL	005	020	bálványimádás, varázslás, ellenségeskedések, versengések, gyűlölködések, harag, patvarkodások, visszavonások, pártütések,
048	GAL	005	021	irigységek, gyilkosságok, részegségek, tobzódások és ezekhez hasonlók; melyekről előre mondom néktek, amiképpen már ezelőtt is mondottam, hogy akik ilyeneket cselekszenek, Isten országának örökösei nem lesznek.
048	GAL	005	022	De a Léleknek gyümölcse: szeretet, öröm, békesség, béketűrés, szívesség, jóság, hűség, szelídség, mértékletesség.
048	GAL	005	023	Az ilyenek ellen nincs törvény.
048	GAL	005	024	Akik pedig Krisztuséi, a testet megfeszítették indulataival és kívánságaival együtt.
048	GAL	005	025	Ha Lélek szerint élünk, Lélek szerint is járjunk.
048	GAL	005	026	Ne legyünk hiú dicsőségkívánók, egymást ingerlők, egymásra irigykedők.
048	GAL	006	001	Atyámfiai, még ha előfogja is az embert valami bűn, ti lelkiek, igazítsátok útba az olyat szelídségnek lelkével, ügyelve magadra, hogy meg ne kísértessél te magad is.
048	GAL	006	002	Egymás terhét hordozzátok, és úgy töltsétek be a Krisztus törvényét.
048	GAL	006	003	Mert ha valaki azt véli, hogy ő valami, holott semmi, önmagát csalja meg.
048	GAL	006	004	Minden ember pedig az ő maga cselekedetét vizsgálja meg, és akkor csakis önmagára nézve lesz dicsekedése és nem másra nézve.
048	GAL	006	005	Mert ki-ki a maga terhét hordozza.
048	GAL	006	006	Akit pedig az igére tanítanak, közölje minden javát tanítójával.
048	GAL	006	007	Ne tévelyegjetek, Isten nem csúfoltatik meg; mert amit vet az ember, azt aratja is.
048	GAL	006	008	Mert aki vet az ő testének, a testből arat veszedelmet; aki pedig vet a léleknek, a lélekből arat örök életet.
048	GAL	006	009	A jótéteményben pedig meg ne restüljünk, mert a maga idejében aratunk, ha el nem lankadunk.
048	GAL	006	010	Ezért míg időnk van, cselekedjünk jót mindenekkel, kiváltképpen pedig a mi hitünknek cselédeivel.
048	GAL	006	011	Látjátok, mekkora betűkkel írok néktek a saját kezemmel!
048	GAL	006	012	Akik testre szépek szeretnének lenni, azok kényszerítenek titeket a körülmetélkedésre; csak azért, hogy a Krisztus keresztjéért ne üldözzék őket.
048	GAL	006	013	Mert maguk a körülmetélkedettek sem tartják meg a törvényt; hanem azért akarják, hogy ti körülmetélkedjetek, hogy a ti testetekkel dicsekedjenek.
048	GAL	006	014	Nékem pedig ne legyen másban dicsekedésem, hanem a mi Urunk Jézus Krisztus keresztjében, aki által nékem megfeszíttetett a világ és én is a világnak.
048	GAL	006	015	Mert Krisztus Jézusban sem a körülmetélkedés, sem a körülmetéletlenség nem használ semmit, hanem az új teremtés.
048	GAL	006	016	És akik e szabály szerint élnek, békesség és irgalmasság azokon és az Istennek Izraelén.
048	GAL	006	017	Ezek után senki nekem bántásomra ne legyen; mert én az Úr Jézusnak bélyegeit hordozom az én testemben.
048	GAL	006	018	A mi Urunk Jézus Krisztusnak kegyelme legyen a ti lelketekkel, atyámfiai! Ámen.
#
# BOOK	049	EPH	Ephesians	Efézusiakhoz
049	EPH	001	001	Pál, Jézus Krisztus apostola Isten akaratából, az Efezusban lévő és Krisztus Jézusban hívő szenteknek.
049	EPH	001	002	Kegyelem néktek és békesség Istentől, a mi Atyánktól és az Úr Jézus Krisztustól.
049	EPH	001	003	Áldott legyen az Isten és a mi Urunknak, Jézus Krisztusnak Atyja, aki megáldott minket minden lelki áldással a mennyekben a Krisztusban,
049	EPH	001	004	aszerint, amint magának kiválasztott minket ő benne a világ teremtése előtt, hogy legyünk mi szentek és feddhetetlenek őelőtte szeretet által,
049	EPH	001	005	eleve elhatározva, hogy minket a maga fiaivá fogad Jézus Krisztus által az ő akaratának jó kedve szerint,
049	EPH	001	006	kegyelme dicsőségének magasztalására, amellyel megajándékozott minket ama Szerelmesben,
049	EPH	001	007	akiben van a mi váltságunk az ő vére által, a bűnöknek bocsánata az ő kegyelmének gazdagsága szerint.
049	EPH	001	008	Melyet nagy bőséggel közölt velünk minden bölcsességgel és értelemmel,
049	EPH	001	009	megismertetve velünk az ő akaratának titkát az ő jó kedve szerint, melyet eleve elrendelt magában
049	EPH	001	010	az idők teljességének rendjére nézve, hogy ismét egybeszerkeszt magának mindeneket a Krisztusban, mind amelyek a mennyekben vannak, mind amelyek e földön vannak;
049	EPH	001	011	őbenne, akiben vettük is az örökséget, eleve elrendeltetve annak eleve elvégzése szerint, aki mindent az ő akaratának tanácsából cselekszik,
049	EPH	001	012	hogy legyünk az ő dicsőségének magasztalására, akik előre reménykedtünk a Krisztusban:
049	EPH	001	013	akiben ti is, miután hallottátok az igazságnak beszédét, üdvösségetek evangéliumát, amelyben hittetek is, megpecsételtettetek az ígéretnek ama Szent Lelkével,
049	EPH	001	014	aki záloga a mi örökségünknek Isten tulajdon népének megváltására, az ő dicsőségének magasztalására.
049	EPH	001	015	Ezért én is, hallván a ti hiteteket az Úr Jézusban és minden szentekhez való szerelmeteket,
049	EPH	001	016	nem szűnök meg hálát adni érettetek, emlékezve reátok az én könyörgéseimben,
049	EPH	001	017	hogy a mi Urunk Jézus Krisztusnak Istene, a dicsőségnek Atyja adja néktek bölcsességnek és kijelentésnek Lelkét az ő megismerésében,
049	EPH	001	018	és világosítsa meg értelmetek szemeit, hogy tudhassátok, hogy mi az ő elhívásának a reménysége, mi az ő öröksége dicsőségének a gazdagsága a szentek között,
049	EPH	001	019	és mi az ő hatalmának felséges nagysága irántunk, akik hiszünk az ő hatalma erejének ama munkája szerint,
049	EPH	001	020	amelyet megmutatott a Krisztusban, mikor feltámasztotta őt a halálból, és ültette őt a maga jobbjára a mennyekben.
049	EPH	001	021	Minden fejedelemség és hatalmasság, és erő és uraság és minden név felett, mely neveztetik, nemcsak e világon, hanem a következendőben is,
049	EPH	001	022	és mindent az ő lábai alá vetett, és őt tette mindenek fölött az anyaszentegyház fejévé,
049	EPH	001	023	mely az ő teste, teljessége neki, aki mindeneket betölt mindenekkel.
049	EPH	002	001	Titeket is megelevenített, akik holtak voltatok a ti vétkeitek és bűneitek miatt,
049	EPH	002	002	melyekben jártatok egykor e világ folyása szerint, a levegőbeli hatalmasság fejedelme szerint, ama lélek szerint, mely most az engedetlenség fiaiban munkálkodik,
049	EPH	002	003	akik között forgolódtunk egykor mi is mindnyájan a mi testünk kívánságaiban, cselekedve a testnek és a gondolatoknak akaratát, és természet szerint haragnak fiai voltunk, mint egyebek is.
049	EPH	002	004	De az Isten gazdag lévén irgalmasságban, az ő nagy szerelméből, mellyel minket szeretett,
049	EPH	002	005	minket, kik meg voltunk halva a vétkek miatt, megelevenített együtt a Krisztussal (kegyelemből tartattatok meg!),
049	EPH	002	006	és együtt feltámasztott és együtt ültetett a mennyekben, Krisztus Jézusban,
049	EPH	002	007	hogy megmutassa a következendő időkben az ő kegyelmének felséges gazdagságát hozzánk való jóságából a Krisztus Jézusban.
049	EPH	002	008	Mert kegyelemből tartattatok meg, hit által; és ez nem tőletek van: Isten ajándéka ez.
049	EPH	002	009	Nem cselekedetekből, hogy senki ne kérkedjék.
049	EPH	002	010	Mert az ő alkotása vagyunk, általa a Krisztus Jézusban jó cselekedetekre teremtetve, amelyeket előre elkészített az Isten, hogy azokban járjunk.
049	EPH	002	011	Ezért emlékezzetek meg arról, hogy egykor ti a testben pogányok voltatok, kiket körülmetéletlennek neveztek azok, akiknek testét kézzel metélték körül,
049	EPH	002	012	hogy ti, mondom, abban az időben Krisztus nélkül valók voltatok, Izrael társaságától idegenek és az ígéret szövetségeitől távol valók, reménységetek nem volt, és Isten nélkül valók voltatok e világon.
049	EPH	002	013	Most pedig a Krisztus Jézusban ti, akik egykor távol voltatok, közel valókká lettetek a Krisztus vére által.
049	EPH	002	014	Mert ő a mi békességünk, aki eggyé tette mind a két nemzetséget, és lerontotta a közbevetett választófalat,
049	EPH	002	015	az ellenségeskedést az ő testében, a parancsolatoknak tételekben való törvényét eltörölve, hogy azt a kettőt egy új emberré teremtse ő magában, békességet szerezve,
049	EPH	002	016	és hogy megbékéltesse az Istennel mind a kettőt, egy testben a keresztfa által, megölve ezen az ellenségeskedést.
049	EPH	002	017	És eljőve békességet hirdetett néktek, a távol valóknak és a közel valóknak.
049	EPH	002	018	Mert ő által van menetelünk mindkettőnknek egy Lélekben az Atyához.
049	EPH	002	019	Azért immár nem vagytok jövevények és zsellérek, hanem polgártársai a szenteknek és cselédei az Istennek,
049	EPH	002	020	akiket fölépítettek az apostoloknak és prófétáknak alapkövén, és a szegletkő maga Jézus Krisztus,
049	EPH	002	021	akiben az egész épület szép rendben egybeilleszkedik, s növekedik szent templommá az Úrban,
049	EPH	002	022	akiben ti is együtt épültök Isten hajlékává a Lélek által.
049	EPH	003	001	Ezért vagyok én, Pál, a Krisztusnak foglya tiérettetek, a pogányokért,
049	EPH	003	002	ha ugyan hallottátok Isten kegyelmének rendelkezését, melyet nekem adott a ti érdeketekben;
049	EPH	003	003	hogy tudniillik kijelentés útján ismertette meg velem a titkot, aszerint, amint az előbb megírtam röviden,
049	EPH	003	004	melynek olvasásából megérthetitek, hogy micsoda az én értelmem a Krisztus titka felől,
049	EPH	003	005	amely más időkben nem ismertettetett meg az emberek fiaival úgy, ahogyan most kijelentette az ő szent apostolainak és prófétáinak a Lélek által:
049	EPH	003	006	hogy tudniillik a pogányok örököstársak, és egyugyanazon test tagjai, és részesei az ő ígéretének a Krisztus Jézusban az evangélium által,
049	EPH	003	007	amelynek szolgájává lettem az Isten ama kegyelmének ajándékából, mely adatott nékem az ő hatalmának munkája szerint.
049	EPH	003	008	Nékem, minden szentek között a legeslegkisebbnek adatott ez a kegyelem, hogy a pogányoknak hirdessem a Krisztus mérhetetlen gazdagságát,
049	EPH	003	009	és hogy megvilágosítsam mindenkinek, hogy miképpen rendelkezett Isten ama titok felől, amely elrejtetett örök időktől fogva az Istenben, aki mindent teremtett a Jézus Krisztus által;
049	EPH	003	010	azért, hogy megismerjék most a mennybéli fejedelemségek és hatalmasságok az egyház által az Istennek sokféle bölcsességét,
049	EPH	003	011	amaz örök végezése szerint, amelyet megcselekedett a Krisztus Jézusban, a mi Urunkban:
049	EPH	003	012	akiben van a mi bátorságunk és bizodalommal való menetelünk Istenhez, az őbenne való hit által.
049	EPH	003	013	Azért kérlek, hogy ne csüggedjetek el az én érettetek való nyomorúságaim miatt, amelyek nektek dicsőségetekre vannak.
049	EPH	003	014	Ezért meghajtom térdeimet a mi Urunk Jézus Krisztusnak Atyja előtt,
049	EPH	003	015	akiről neveztetik minden nemzetség mennyen és földön,
049	EPH	003	016	hogy adja meg nektek az ő dicsősége gazdagságáért, hogy hatalmasan megerősödjetek az ő Lelke által a belső emberben,
049	EPH	003	017	hogy lakozzék a Krisztus a hit által a ti szívetekben;
049	EPH	003	018	a szeretetben meggyökerezve és alapot véve, hogy megérthessétek minden szentekkel együtt, mi a szélessége és hosszúsága és mélysége és magassága az Isten jóvoltának,
049	EPH	003	019	és megismerjétek a Krisztusnak minden ismeretet felülhaladó szeretetét, hogy ekképpen beteljesedjetek az Istennek egész teljességéig.
049	EPH	003	020	Annak pedig, aki véghetetlen bőséggel mindeneket megcselekedhet, feljebb, hogynem mint kérjük vagy elgondoljuk, a mibennünk munkálkodó erő szerint,
049	EPH	003	021	annak legyen dicsőség az egyházban a Krisztus Jézusban nemzetségről nemzetségre, örökkön-örökké. Ámen!
049	EPH	004	001	Kérlek azért titeket én, aki fogoly vagyok az Úrban, hogy járjatok úgy, amint illik elhívatásotokhoz, mellyel elhívattatok.
049	EPH	004	002	Teljes alázatossággal és szelídséggel, hosszútűréssel, elszenvedve egymást szeretetben,
049	EPH	004	003	igyekezve megtartani a Lélek egységét a békességnek kötelében.
049	EPH	004	004	Egy a test és egy a Lélek, miképpen elhívatásotoknak egy reménységében hívattatok is el.
049	EPH	004	005	Egy az Úr, egy a hit, egy a keresztség.
049	EPH	004	006	Egy az Isten és mindeneknek Atyja, aki mindenekfelett van, és mindenek által és mindnyájatokban munkálkodik.
049	EPH	004	007	Mindegyikünknek pedig adatott a kegyelem a Krisztustól osztott ajándéknak mértéke szerint.
049	EPH	004	008	Ezért mondja az Írás: Fölment a magasságba, foglyokat vitt fogva, és ajándékokat adott az embereknek.
049	EPH	004	009	(Az pedig, hogy fölment, mit jelentene mást, mint hogy előbb le is szállott a föld alsóbb részeire?
049	EPH	004	010	Aki leszállott, ugyanaz, aki fel is ment, feljebb minden egeknél, hogy mindeneket betöltsön.)
049	EPH	004	011	És ő adott némelyeket apostolokul, némelyeket prófétákul, némelyeket evangélistákul, némelyeket pedig pásztorokul és tanítókul,
049	EPH	004	012	a szentek tökéletesebbítése céljából a szolgálat munkájára, a Krisztus testének építésére:
049	EPH	004	013	míg eljutunk mindnyájan az Isten Fiában való hitnek és az ő megismerésének egységére, érett férfiúságra, a Krisztus teljességével ékeskedő kornak mértékére:
049	EPH	004	014	Hogy többé ne legyünk gyermekek, kiket ide s tova hány a hab, és hajt a tanításnak akármi szele az embereknek álnoksága által, a tévelygés ravaszságához való csalárdság által,
049	EPH	004	015	hanem az igazságot követve szeretetben, mindenestől fogva növekedjünk abban, aki a fej, a Krisztusban,
049	EPH	004	016	akiből az egész test, szép rendben egyberakva és egybe szerkesztetve az ő segedelmének minden kapcsával, minden egyes tagnak mértéke szerint való munkássággal teljesíti a testnek növekedését a maga fölépítésére szeretetben.
049	EPH	004	017	Ezt mondom azért, és bizonyságot teszek az Úrban, hogy ti többé ne járjatok úgy, mint egyéb pogányok is járnak az ő elméjüknek hiábavalóságában,
049	EPH	004	018	akik értelmükben meghomályosodtak, elidegenültek az isteni élettől a tudatlanság miatt, mely az ő szívük keménysége miatt van bennük;
049	EPH	004	019	akik erkölcsi érzés nélkül, önmagukat a bujálkodásra adták, minden tisztátalanságnak nagy nyereséggel való cselekvésére.
049	EPH	004	020	Ti pedig nem így tanultátok a Krisztust;
049	EPH	004	021	ha ugyan őt megértettétek és őbenne megtanultátok, hogy Jézusban van az igazság:
049	EPH	004	022	hogy levetkőzzétek ama régi élet szerint való óembert, mely meg van romolva a csalárdság kívánságai miatt.
049	EPH	004	023	Újuljatok meg a ti elméteknek lelke szerint,
049	EPH	004	024	és öltözzétek fel amaz új embert, mely Isten szerint teremtetett igazságban és valóságos szentségben.
049	EPH	004	025	Azért levetve a hazugságot, szóljatok igazságot, ki-ki az ő felebarátjával: mert egymásnak tagjai vagyunk.
049	EPH	004	026	Ám haragudjatok, de ne vétkezzetek: a nap le ne menjen a ti haragotokon;
049	EPH	004	027	se pedig az ördögnek ne adjatok helyet.
049	EPH	004	028	Aki lopott, többé ne lopjon, hanem inkább munkálkodjék, cselekedve az ő kezeivel azt, ami jó, hogy legyen mit adnia a szűkölködőnek.
049	EPH	004	029	Semmi rothadt beszéd a ti szátokból ki ne származzék, hanem csak amely hasznos a szükséges építésre, hogy áldásos legyen a hallgatóknak.
049	EPH	004	030	És meg ne szomorítsátok az Istennek ama Szent Lelkét, aki által megpecsételtettetek a teljes váltságnak napjára.
049	EPH	004	031	Minden mérgesség és fölgerjedés és harag és lárma és káromkodás kivettessék közületek minden gonoszsággal együtt.
049	EPH	004	032	Legyetek pedig egymáshoz jóságosak, irgalmasok, engedve egymásnak, miképpen az Isten is a Krisztusban engedett néktek.
049	EPH	005	001	Legyetek azért követői az Istennek, mint szeretett gyermekek,
049	EPH	005	002	és járjatok szeretetben, miképpen a Krisztus is szeretett minket, és adta Önmagát érettünk ajándékul és áldozatul az Istennek, kedves jó illatul.
049	EPH	005	003	Paráznaság pedig és akármilyen tisztátalanság vagy fösvénység ne is kerüljön szóba közöttetek, amint szentekhez illik;
049	EPH	005	004	sem undokság vagy bolond beszéd vagy trágárság, melyek nem illenek: hanem inkább hálaadás.
049	EPH	005	005	Mert azt jól tudjátok, hogy egy paráznának is vagy tisztátalannak vagy fösvénynek, aki bálványimádó, nincs öröksége a Krisztusnak és Istennek országában.
049	EPH	005	006	Senki titeket meg ne csaljon üres beszédekkel, mert ezekért jön az Isten haragja a hitetlenség fiaira.
049	EPH	005	007	Azért ne legyetek részesei ezeknek.
049	EPH	005	008	Mert régen sötétség voltatok, most pedig világosság az Úrban: mint világosságnak fiai, úgy járjatok
049	EPH	005	009	(mert a világosságnak gyümölcse minden jóságban és igazságban és valóságban van),
049	EPH	005	010	meggondolva, mi legyen kedves az Úrnak.
049	EPH	005	011	És ne legyen közösségetek a sötétségnek gyümölcstelen cselekedeteivel, hanem inkább meg is feddjétek azokat,
049	EPH	005	012	mert amiket azok titokban cselekszenek, éktelen dolog csak mondani is.
049	EPH	005	013	Mindezek pedig felfedve, a világosság által napvilágra jönnek; mert minden, ami napvilágra jön, világosság.
049	EPH	005	014	Ezért mondja: Serkenj föl, aki alszol, és támadj fel a halálból, és felragyog néked a Krisztus.
049	EPH	005	015	Lássátok meg azért, hogy mi módon okkal járjatok, nem mint bolondok, hanem mint bölcsek.
049	EPH	005	016	Áron is megvegyétek az alkalmatosságot, mert a napok gonoszok.
049	EPH	005	017	Ezért ne legyetek esztelenek, hanem megértsétek, mi legyen az Úrnak akarata.
049	EPH	005	018	És meg ne részegedjetek bortól, miben kicsapongás van: hanem teljesedjetek be Szent Lélekkel,
049	EPH	005	019	beszélgetve egymás között zsoltárokban és dicséretekben, és lelki énekekben, énekelve és dicséretet mondva szívetekben az Úrnak.
049	EPH	005	020	Hálákat adva mindenkor mindenekért a mi Urunk Jézus Krisztusnak nevében az Istennek és Atyának.
049	EPH	005	021	Engedelmesek legyetek egymásnak Isten félelmében.
049	EPH	005	022	Ti, asszonyok, saját férjeteknek engedelmesek legyetek, mint az Úrnak.
049	EPH	005	023	Mert a férj feje a feleségének, mint a Krisztus is feje az egyháznak, és ugyanő megtartója a testnek.
049	EPH	005	024	De miképpen az egyház engedelmes a Krisztusnak, azonképpen az asszonyok is engedelmesek legyenek férjüknek mindenben.
049	EPH	005	025	Ti, férfiak, szeressétek a ti feleségeteket, miképpen a Krisztus is szerette az egyházat, és önmagát adta azért,
049	EPH	005	026	hogy azt megszentelje, megtisztítva a víznek fürdőjével az ige által,
049	EPH	005	027	hogy majd önmaga elé állítsa dicsőségben az egyházat, úgy, hogy azon ne legyen szeplő vagy folt vagy valami afféle, hanem hogy legyen szent és feddhetetlen.
049	EPH	005	028	Úgy kell a férfiaknak szeretni az ő feleségüket, mint az ő tulajdon testüket. Aki szereti az ő feleségét, önmagát szereti.
049	EPH	005	029	Mert soha senki az ő tulajdon testét nem gyűlölte, hanem táplálgatja és ápolgatja azt, miképpen az Úr is az egyházat.
049	EPH	005	030	Mert az ő testének tagjai vagyunk, az ő testéből és az ő csontjaiból valók.
049	EPH	005	031	Ezért elhagyja az ember atyját és anyját, és ragaszkodik az ő feleségéhez, és lesznek ketten egy testté.
049	EPH	005	032	Felette nagy titok ez: de én a Krisztusról és az egyházról szólok.
049	EPH	005	033	Hanem azért ti is egyenként, ki-ki az ő feleségét úgy szeresse, mint önmagát, az asszony pedig tisztelje a férjét.
049	EPH	006	001	Ti, gyermekek, szót fogadjatok a ti szüleiteknek az Úrban, mert ez az igaz.
049	EPH	006	002	Tiszteld atyádat és anyádat (ami az első parancsolat ígérettel),
049	EPH	006	003	hogy jól legyen dolgod, és hosszú életű légy e földön.
049	EPH	006	004	Ti is, atyák, ne ingereljétek gyermekeiteket, hanem neveljétek azokat az Úr tanítása és intése szerint.
049	EPH	006	005	Ti, szolgák, engedelmesek legyetek a ti test szerint való uraitoknak félelemmel és rettegéssel, szíveteknek egyenességében, mint a Krisztusnak,
049	EPH	006	006	nem a szemnek szolgálva, mint akik embereknek akarnak tetszeni, hanem mint Krisztus szolgái, cselekedve az Istennek akaratát lélekből,
049	EPH	006	007	jó akarattal, mint akik az Úrnak szolgálnak és nem embereknek,
049	EPH	006	008	tudván, hogy ki-ki ami jót cselekszik, azt veszi az Úrtól, akár szolga legyen, akár szabad.
049	EPH	006	009	Ti is, urak, ugyanazt cselekedjétek velük, elhagyva a fenyegetést, tudva, hogy a ti Uratok is mennyben van, és személyválogatás nincsen őnála.
049	EPH	006	010	Végezetre, atyámfiai, legyetek erősek az Úrban, és az ő hatalmas erejében.
049	EPH	006	011	Öltözzétek föl az Isten minden fegyverét, hogy megállhassatok az ördögnek minden ravaszságával szemben.
049	EPH	006	012	Mert nem vér és test ellen van nékünk tusakodásunk, hanem a fejedelemségek ellen, a hatalmasságok ellen, ez élet sötétségének világbírói ellen, a gonoszság lelkei ellen, melyek a magasságban vannak.
049	EPH	006	013	Ezért vegyétek föl az Istennek minden fegyverét, hogy ellenállhassatok ama gonosz napon, és mindent elvégezve megállhassatok.
049	EPH	006	014	Álljatok hát elő, körülövezve derekatokat igazlelkűséggel és felöltözve az igazságnak páncélját,
049	EPH	006	015	felsaruzva lábaitokat a békesség evangéliumának készségével.
049	EPH	006	016	Mindezekhez fölvéve a hitnek pajzsát, amellyel ama gonosznak minden tüzes nyilát kiolthatjátok.
049	EPH	006	017	Az üdvösség sisakját is fölvegyétek és a Léleknek kardját, amely az Isten beszéde.
049	EPH	006	018	Minden imádsággal és könyörgéssel imádkozva minden időben a Lélek által, és ugyanígy vigyázzatok teljes állhatatossággal és könyörgéssel minden szentekért,
049	EPH	006	019	énérettem is, hogy adassék nékem szó, ha számat megnyitom, hogy bátorsággal ismertessem meg az evangélium titkát,
049	EPH	006	020	amelyért követséget viselek láncok között, hogy bátran szóljak arról, amiképpen kell szólanom.
049	EPH	006	021	Hogy pedig ti is megtudjátok dolgaimat, hogy mit cselekszem, mindent megismertet veletek Tükhikosz, a szeretett atyafi és hű szolga az Úrban,
049	EPH	006	022	kit éppen azért küldöttem hozzátok, hogy megismerjétek a mi dolgainkat, és megvigasztalja a ti szíveteket.
049	EPH	006	023	Békesség az atyafiaknak és szeretet hittel együtt az Atya Istentől és az Úr Jézus Krisztustól!
049	EPH	006	024	A kegyelem legyen mindazokkal, akik szeretik a mi Urunk Jézus Krisztust romlatlanságban. Ámen.
#
# BOOK	050	PHI	Philippians	Filippiekhez
050	PHI	001	001	Pál és Timóteus, Jézus Krisztus szolgái, minden szenteknek a Krisztus Jézusban, akik Filippiben vannak, a püspökökkel és diakónusokkal egyetemben:
050	PHI	001	002	Kegyelem néktek és békesség Istentől, a mi Atyánktól és az Úr Jézus Krisztustól.
050	PHI	001	003	Hálát adok az én Istenemnek, minden rólatok való megemlékezésemben,
050	PHI	001	004	mindenkor minden könyörgésemben mindannyiotokért nagy örömmel könyörgök,
050	PHI	001	005	mert részt vettetek az evangélium ügyében az első naptól fogva mind ez ideig.
050	PHI	001	006	Mert meg vagyok győződve arról, hogy aki elkezdte bennetek a jó dolgot, elvégezi a Krisztus Jézusnak napjáig.
050	PHI	001	007	Mert méltó, hogy én így gondolkodjak felőletek, hiszen szívemben hordalak titeket, mint akik mind az én fogságomban, mind az evangéliumnak oltalmazásában és bizonyításában mindnyájan részestársaim vagytok a nékem adott kegyelemben.
050	PHI	001	008	Mert bizonyságom az Isten, hogy mennyire vágyakozom mindnyájatok után a Krisztus Jézus szerelmében.
050	PHI	001	009	És azért imádkozom, hogy a ti szeretetetek még jobban-jobban bővölködjék ismeretben és minden értelmességben;
050	PHI	001	010	hogy megítélhessétek, hogy mi a rossz, és mi a jó; hogy legyetek tiszták és botlás nélkül valók a Krisztusnak napjára;
050	PHI	001	011	hogy beteljetek az igazságnak gyümölcsével, melyet Jézus Krisztus teremt az Isten dicsőségére és magasztalására.
050	PHI	001	012	Tudtotokra akarom pedig adni, atyámfiai, hogy az én dolgaim inkább előmenetelére lettek az evangéliumnak;
050	PHI	001	013	annyira, hogy a Krisztusban híressé lett az én fogságom a testőrség egész házában és mindenki előtt;
050	PHI	001	014	és többen az Úrban való atyafiak közül bízva az én fogságomban, nagyobb bátorsággal merik szólni az igét.
050	PHI	001	015	Némelyek ugyan irigységből és versengésből is, de mások jóakaratból is hirdetik a Krisztust.
050	PHI	001	016	Némelyek versengésből prédikálják a Krisztust, nem tiszta lélekkel, és azt hiszik, hogy fogságom nyomorúságait így megnövelik;
050	PHI	001	017	de mások szeretetből, mert tudják, hogy én az evangéliumnak oltalmazására rendeltettem.
050	PHI	001	018	Mert mit mondjak? Csakhogy minden módon, akár színből, akár szívből, a Krisztus prédikáltatik: és én ennek örülök, sőt örülni is fogok.
050	PHI	001	019	Mert tudom, hogy ez nékem üdvösségemre lesz a ti könyörgésetek és Jézus Krisztus Lelkének segedelme által,
050	PHI	001	020	aszerint az esengő várakozásom és reménységem szerint, hogy semmiben meg nem szégyenülök, hanem mint mindenkor, úgy most is nagy bátorsággal fog magasztaltatni Krisztus az én testemben, akár életem, akár halálom által.
050	PHI	001	021	Mert nékem az élet Krisztus, és a meghalás nyereség.
050	PHI	001	022	De ha e testben való életem munkámat gyümölcsözteti: hogy melyiket válasszam, meg sem mondhatom.
050	PHI	001	023	Mert szorongattatom e kettő között, kívánok elköltözni és a Krisztussal lenni; mert ez sokkal inkább jobb,
050	PHI	001	024	de e testben megmaradnom szükségesebb érettetek.
050	PHI	001	025	És ebben bízva tudom, hogy megmaradok és együtt maradok mindnyájatokkal a ti hitben való gyarapodásotokra és örömötökre;
050	PHI	001	026	hogy bőven dicsekedhessetek velem Krisztus Jézusban, amikor újból megjelenek nálatok.
050	PHI	001	027	Ezért a Krisztus evangéliumához méltóan viseljétek magatokat, hogy akár odamegyek, és látlak titeket, akár távol vagyok, azt halljam dolgaitok felől, hogy egy lélekben, egy érzéssel küzdötök az evangélium hitéért;
050	PHI	001	028	és meg nem ijedtek semmi miatt az ellenségek előtt: mert ami nekik a veszedelem jele, az nektek az üdvösségé, és ez az Istentől van.
050	PHI	001	029	Mert néktek adatott az a kegyelem a Krisztusért, hogy ne csak higgyetek őbenne, hanem szenvedjetek is őérette:
050	PHI	001	030	mert ugyanolyan harcot vívtok, mint amilyet láttatok nálam, és most hallotok felőlem.
050	PHI	002	001	Ha tehát helye van Krisztusban az intésnek, ha helye van a szeretet vigasztalásának, ha helye van a Lélekben való közösségnek, ha helye van a szívnek és könyörületességnek,
050	PHI	002	002	akkor teljesítsétek be az én örömömet, hogy egyetértésben, ugyanazon szeretettel viseltetvén egymás iránt, egy érzésben, ugyanazon akarattal törekedjetek.
050	PHI	002	003	Semmit nem cselekedjetek versengésből, sem hiábavaló dicsőségből, hanem alázatosan tartsátok egymást különbnek magatoknál.
050	PHI	002	004	Ne nézze senki csak a maga hasznát, hanem a másokét is.
050	PHI	002	005	Ezért az az indulat legyen bennetek, mely volt a Krisztus Jézusban is,
050	PHI	002	006	aki mikor Istennek formájában volt, nem tekintette zsákmánynak azt, hogy ő az Istennel egyenlő,
050	PHI	002	007	hanem önmagát megüresítette, szolgai formát vett föl, emberekhez hasonlóvá lett.
050	PHI	002	008	És mikor olyan lett, mint egy ember, megalázta magát, engedelmes volt a halálig, mégpedig a keresztfának haláláig.
050	PHI	002	009	Ezért az Isten is felmagasztalta őt, és oly nevet ajándékozott neki, amely minden név fölött való;
050	PHI	002	010	hogy a Jézus nevére minden térd meghajoljon, mennyeieké, földieké és föld alatt valóké.
050	PHI	002	011	És minden nyelv vallja, hogy Jézus Krisztus Úr az Atya Isten dicsőségére.
050	PHI	002	012	Ezért, szerelmeseim, amiképpen mindenkor engedelmeskedtetek, nemcsak az én jelenlétemben, hanem sokkal inkább most, a távollétemben, félelemmel és rettegéssel munkálkodjatok üdvösségeteken;
050	PHI	002	013	mert Isten az, aki munkálja bennetek mind az akarást, mind a tetteket jó kedvéből.
050	PHI	002	014	Mindent zúgolódások és versengések nélkül cselekedjetek,
050	PHI	002	015	hogy feddhetetlenek és tiszták legyetek, Istennek szeplőtlen gyermekei az elfordult és elvetemedett nemzetség közepette, akik között fényletek, mint csillagok e világon.
050	PHI	002	016	Életnek beszédét mutassátok nékik; hogy dicsekedhessem majd a Krisztus napján, hogy nem futottam hiába, sem nem fáradtam hiába.
050	PHI	002	017	De ha kiontatom is italáldozatként a ti hitetek áldozatánál és papi szolgálatánál, mégis örülök, és együtt örülök mindnyájatokkal.
050	PHI	002	018	Azonképpen ti is örüljetek, és örüljetek együtt velem.
050	PHI	002	019	Reménykedem pedig az Úr Jézusban, hogy Timóteust rövidesen elküldöm hozzátok, hogy én is felviduljak, meghallva a dolgaitokat.
050	PHI	002	020	Mert nincsen velem senki más, aki olyan lelkületű volna, mint ő, aki igazán szívén viselné dolgaitokat.
050	PHI	002	021	Mert mindenki a maga hasznát keresi, nem a Krisztus Jézusét.
050	PHI	002	022	Az ő kipróbált voltát pedig ismeritek, hogy miképpen atyjával a gyermek, úgy szolgálta ő velem együtt az evangélium ügyét.
050	PHI	002	023	Ezért remélem, hogy elküldöm őt tüstént, mihelyst meglátom saját dolgaim állását,
050	PHI	002	024	és bízom az Úrban, hogy magam is csakhamar el fogok menni.
050	PHI	002	025	De azért szükségesnek tartom, hogy Epafroditoszt, az én atyámfiát és munkatársamat és bajtársamat, aki nektek követetek és szükségemben áldozatot hozó szolgátok, hazaküldjem hozzátok,
050	PHI	002	026	mivelhogy vágyva vágyott mindnyájatok után, és gyötrődött amiatt, hogy meghallottátok, hogy ő beteg volt.
050	PHI	002	027	Mert bizony beteg volt, halálhoz közel; de az Isten megkönyörült rajta, nemcsak őrajta, hanem rajtam is, hogy szomorúság ne jöjjön szomorúságomra.
050	PHI	002	028	Ezért hamarabb küldtem őt haza, hogy ha majd meglátjátok őt, ismét örüljetek, és nékem is kisebb legyen a szomorúságom.
050	PHI	002	029	Fogadjátok azért őt az Úrban teljes örömmel; és az ilyeneket megbecsüljétek:
050	PHI	002	030	mert a Krisztus dolgáért jutott majdnem halálra, kockára tette életét, hogy kárpótoljon engem azért, hogy ti nem lehettetek szolgálatomra.
050	PHI	003	001	Továbbá atyámfiai, örüljetek az Úrban. Ugyanazokat írni nektek én nem restellem, titeket pedig megerősít.
050	PHI	003	002	Őrizkedjetek az ebektől, őrizkedjetek a gonosz munkásoktól, őrizkedjetek a megmetéltektől,
050	PHI	003	003	mert mi vagyunk a körülmetélkedés, akik lélekben szolgálunk az Istennek, és a Krisztus Jézusban dicsekedünk, és nem a testben bizakodunk:
050	PHI	003	004	jóllehet énnékem van bizakodásom test szerint is.
050	PHI	003	005	Körülmetéltettem nyolcadnapon, Izrael nemzetségéből, Benjámin törzséből való vagyok, zsidókból való zsidó, törvény tekintetében farizeus,
050	PHI	003	006	buzgóság tekintetében az egyházat üldöző, a törvénybeli igazság tekintetében feddhetetlen voltam.
050	PHI	003	007	De ami nékem egykor nyereség volt, azokat a Krisztusért kárnak ítéltem.
050	PHI	003	008	Sőt most még inkább kárnak ítélek mindent az én Uram, Jézus Krisztus ismeretének gazdagsága miatt: akiért mindent kárba veszni hagytam, és szemétnek ítélek, hogy a Krisztust megnyerjem,
050	PHI	003	009	és találtassam őbenne, mint akinek nincsen saját igazsága a törvényből, hanem igazsága van a Krisztusban való hit által, Istentől való igazsága a hit alapján:
050	PHI	003	010	hogy megismerjem őt és feltámadásának erejét, és szenvedéseiben is részesüljek, hasonlóan az ő halálához;
050	PHI	003	011	hogy így eljuthassak a halottak feltámadására.
050	PHI	003	012	Nem mondom, hogy már elértem, vagy hogy már tökéletes vagyok, de igyekszem, hogy elérjem azt, amiért megragadott engem a Krisztus Jézus.
050	PHI	003	013	Atyámfiai, én magamról nem gondolom, hogy már elértem volna ezt,
050	PHI	003	014	de egyet cselekszem, azokat, amelyek hátam mögött vannak, elfelejtve, azoknak pedig, amelyek előttem vannak, nekidőlve, célegyenest igyekszem az Istennek a Krisztus Jézusban onnét felülről való elhívása jutalmára.
050	PHI	003	015	Mi, akik ezért tökéletesek vagyunk, így gondolkodjunk: és ha valamit másképpen gondoltok, az Isten azt is ki fogja jelenteni néktek:
050	PHI	003	016	csakhogy, amire már eljutottunk, abban ugyanazon szabály szerint járjunk el, ugyanazon értelemben legyünk.
050	PHI	003	017	Legyetek követőim, atyámfiai, és figyeljetek azokra, akik úgy járnak, amiképpen mi néktek példátok vagyunk.
050	PHI	003	018	Mert sokan járnak másképpen, akikről sokszor mondtam néktek, most pedig sírva is mondom, hogy a Krisztus keresztjének ellenségei;
050	PHI	003	019	akiknek végük veszedelem, akiknek istenük a hasuk, és akiknek dicsőségük gyalázatukban van, mert mindig a földiekkel törődnek.
050	PHI	003	020	Mert a mi országunk a mennyekben van, ahonnét a megtartó Úr Jézus Krisztust is várjuk;
050	PHI	003	021	aki megváltoztatja majd a mi nyomorúságos testünket, hogy hasonló legyen az ő dicsőséges testéhez az ő hatalmas munkája szerint, mely által maga alá is vethet mindeneket.
050	PHI	004	001	Ezért, szerelmes atyámfiai, akik után úgy vágyakozom, ti az én örömöm és koronám vagytok, ekképpen álljatok meg az Úrban, én szerelmeseim!
050	PHI	004	002	Evódiát és Szüntükhét is intem, hogy értsenek egyet az Úrban.
050	PHI	004	003	Igen, kérlek téged is, igaz szolgatársam, légy segítségül ezeknek, mint akik az evangélium dolgában együtt viaskodtak velem és Kelemennel és ama többi munkatársaimmal, akiknek nevei föl vannak írva az élet könyvében.
050	PHI	004	004	Örüljetek az Úrban mindenkor; ismét mondom, örüljetek!
050	PHI	004	005	A ti szelídlelkűségetek ismert legyen minden ember előtt. Az Úr közel!
050	PHI	004	006	Semmi felől ne aggódjatok, hanem imádságotokban és könyörgésetekben minden alkalommal hálaadással tárjátok fel kívánságaitokat az Isten előtt.
050	PHI	004	007	És az Istennek békessége, mely minden értelmet felülhalad, meg fogja őrizni szíveiteket és gondolataitokat a Krisztus Jézusban.
050	PHI	004	008	Továbbá, atyámfiai, amik csak igazak, amik csak tisztességesek, amik csak igazságosak, amik csak tiszták, amik csak kedvesek, amik csak jó hírűek; ha van valami erény, és ha van valami dicséret, ezekről gondolkodjatok.
050	PHI	004	009	Azt cselekedjétek, amiket tanultatok, elfogadtatok, hallottatok és láttatok is tőlem; és a békesség Istene veletek lesz.
050	PHI	004	010	Felette igen örültem pedig az Úrban, hogy újból gondoskodhattok rólam, melyre azelőtt is gondoltatok, de nem volt rá alkalmatok.
050	PHI	004	011	Nem szűkölködésem miatt mondom, mert én megtanultam, hogy megelégedjem azzal, amim van.
050	PHI	004	012	Tudok megaláztatni és tudok bővölködni is; mindent és mindig ismerek: jóllakást és éhezést, bővölködést és szűkölködést.
050	PHI	004	013	Mindenre van erőm a Krisztusban, aki engem megerősít.
050	PHI	004	014	Mindazáltal jól tettétek, hogy nyomorúságomban részesekké lettetek.
050	PHI	004	015	Tudjátok pedig ti is, filippibeliek, hogy az evangélium hirdetésének kezdetén, mikor Macedóniából kimentem, egyetlen egyház sem volt részes velem a kölcsönös adásban és vevésben, csak ti egyedül:
050	PHI	004	016	mert már Thesszalonikában is, egyszer is, másszor is küldtetek nékem szükségemre.
050	PHI	004	017	Nem mintha kívánnám az ajándékot; hanem kívánom azt a gyümölcsöt, mely sokasodik a ti hasznotokra.
050	PHI	004	018	Megkaptam pedig mindent, és bővölködöm; beteltem, mióta megkaptam Epafroditosztól, amit küldtetek, mint kedves jó illatot, kellemes, tetsző áldozatot az Istennek.
050	PHI	004	019	Az én Istenem pedig be fogja tölteni minden szükségeteket az ő gazdagsága szerint, dicsőségesen a Krisztus Jézusban.
050	PHI	004	020	Az Istennek pedig és a mi Atyánknak dicsőség mindörökkön-örökké. Ámen.
050	PHI	004	021	Köszöntsetek minden szentet a Krisztus Jézusban. Köszöntenek titeket az atyafiak, akik velem vannak.
050	PHI	004	022	Köszöntenek titeket minden szentek, mindeneknek felette pedig a császár udvarából valók.
050	PHI	004	023	A mi Urunk Jézus Krisztusnak kegyelme legyen mindnyájatokkal! Ámen.
#
# BOOK	051	COL	Colossians	Kolosséiakhoz
051	COL	001	001	Pál, Jézus Krisztusnak apostola Isten akaratából és Timóteus atyafi.
051	COL	001	002	A Kolosséban levő szenteknek és hívő atyafiaknak a Krisztusban: Kegyelem néktek és békesség Istentől, a mi Atyánktól és az Úr Jézus Krisztustól.
051	COL	001	003	Hálát adunk az Istennek és a mi Urunk Jézus Krisztus Atyjának mindenkor értetek könyörögvén,
051	COL	001	004	mivelhogy hallottuk a ti hiteteket a Krisztus Jézusban és a szeretetet, amellyel minden szentek iránt vagytok,
051	COL	001	005	a mennyekben néktek eltett reménységért, amelyet már előbb hallottatok az igazság beszédében, amely az evangélium:
051	COL	001	006	mely eljutott hozzátok, miképpen az egész világra is, és gyümölcsöt terem, úgy, mint nálatok is attól a naptól fogva, melyen hallottátok és megismertétek az Isten kegyelmét igazán:
051	COL	001	007	úgy ahogy tanultátok is Epafrásztól, a mi szerelmes szolgatársunktól, aki hív szolgája érettetek a Krisztusnak,
051	COL	001	008	és aki el is beszélte nékünk a ti Lélekben való szereteteteket.
051	COL	001	009	Azért mi is, attól a naptól fogva, hogy ezeket hallottuk, nem szűnünk meg érettetek imádkozni és kérni, hogy betöltessetek az Isten akaratának megismerésével minden lelki bölcsességben és értelemben,
051	COL	001	010	hogy járjatok méltóan az Úrhoz, teljes tetszésére, minden jó cselekedettel gyümölcsöt teremjetek, és növekedjetek az Isten megismerésében.
051	COL	001	011	Az ő dicsőséges hatalma erősítsen meg benneteket, és segítségével kitartóak és hosszútűrők legyetek örömmel.
051	COL	001	012	Hálákat adván az Atyának, ki alkalmassá tett minket a szentek örökségében való részvételre a világosságban,
051	COL	001	013	aki megszabadított minket a sötétség hatalmából, és általvitt az ő szerelmes Fiának országába;
051	COL	001	014	akiben a mi váltságunk van az ő vére által, bűneinknek bocsánata.
051	COL	001	015	Aki képe a láthatatlan Istennek, és minden teremtmény előtt született.
051	COL	001	016	Mert őbenne teremtetett minden, ami van a mennyekben és a földön, láthatók és láthatatlanok, akár királyi székek, akár uraságok, akár fejedelemségek, akár hatalmasságok; minden általa és őreá nézve teremtetett;
051	COL	001	017	ő előbb volt mindennél, és minden őbenne áll fenn.
051	COL	001	018	Ő a feje a testnek, az egyháznak: aki a kezdet, elsőszülött a halottak közül; hogy mindenekben ő legyen az első.
051	COL	001	019	Mert tetszett az Atyának, hogy őbenne lakozzék az egész teljesség,
051	COL	001	020	és hogy általa békéltessen meg mindent magával, békességet szerezvén keresztjének vére által; általa mindent, ami csak van akár a földön, akár a mennyekben.
051	COL	001	021	Titeket is, kik hajdan elidegenültek, és ellenségek voltatok gonosz cselekedetekben gyönyörködő értelmetek miatt, most mégis megbékéltetett
051	COL	001	022	az ő emberi testében a halál által, hogy mint szenteket, tisztákat és feddhetetleneket állítson maga elé,
051	COL	001	023	ha megmaradtok a hitben alaposan és erősen, és el nem távoztok az evangélium reménységétől, amelyet hallottatok, amely hirdettetett minden teremtménynek az ég alatt; és amelynek lettem én, Pál szolgájává.
051	COL	001	024	Most örülök értetek való szenvedéseimnek, és a magam részéről betöltöm azt testemben, ami híja van a Krisztus szenvedéseinek, az ő testéért, ami az egyház,
051	COL	001	025	melynek lettem én szolgájává az Isten elhívása szerint, amelyet nékem adott értetek, hogy betöltsem az Isten igéjét.
051	COL	001	026	Tudniillik azt a titkot, mely el volt rejtve ősidők és nemzetségek óta, most pedig megjelentetett az ő szentjeinek,
051	COL	001	027	akikkel az Isten meg akarta ismertetni azt, hogy milyen nagy a pogányok között eme titok dicsőségének gazdagsága, az tudniillik, hogy a Krisztus közöttetek van, a dicsőségnek ama reménysége.
051	COL	001	028	Akit mi prédikálunk, intve és tanítva minden embert teljes bölcsességgel, hogy minden embert tökéletessé tegyünk a Krisztus Jézusban,
051	COL	001	029	erre igyekszem és ezért küzdök az ő ereje szerint, mely bennem hatalmasan munkálkodik.
051	COL	002	001	Mert akarom, hogy tudtotokra legyen, hogy milyen nagy tusakodásom van érettetek és azokért, kik Laodiceában vannak és mindazokért, akik nem láttak engem személy szerint e testben;
051	COL	002	002	hogy vigasztalást kapjon szívük, egybekötve a szeretetben, és hogy eljussanak az értelem meggyőződésének teljes gazdagságára, az Isten és az Atya és a Krisztus ama titkának megismerésére,
051	COL	002	003	amelyben van a bölcsességnek és ismeretnek minden kincse elrejtve.
051	COL	002	004	Ezt pedig azért mondom, hogy valaki titeket rá ne szedjen hitegető beszéddel.
051	COL	002	005	Mert jóllehet testben távol vagyok tőletek, mindazáltal lélekben veletek vagyok, örülve és látva köztetek a jó rendet és Krisztusba vetett hiteteknek erősségét.
051	COL	002	006	Azért, amiképpen befogadtátok a Krisztus Jézust, az Urat, akképpen járjatok őbenne,
051	COL	002	007	meggyökerezve és tovább épülve őbenne és megerősödve a hitben, ahogyan arra megtaníttattatok, és amiben bővölködtök hálaadással.
051	COL	002	008	Vigyázzatok, hogy senki ne legyen, aki benneteket foglyul ejt bölcselkedéssel és üres csalással, mely emberek rendelése szerint, a világ elemi tanításai szerint és nem a Krisztus szerint való.
051	COL	002	009	Mert őbenne lakozik az istenségnek egész teljessége testileg,
051	COL	002	010	és ti őbenne vagytok beteljesedve, aki feje minden fejedelemségnek és hatalmasságnak;
051	COL	002	011	akiben körül is vagytok metélve kéz nélkül való körülmetéléssel, levetkőzve az érzéki bűnök testét a Krisztus körülmetélésében,
051	COL	002	012	eltemettetve vele együtt a keresztségben, és vele egyetemben fel is támadtok az Isten erejébe vetett hit által, aki feltámasztotta őt a halálból.
051	COL	002	013	És titeket, kik holtak voltatok a bűnökben és a testetek körülmetéletlenségében, vele együtt életre kelt megbocsátva minden bűnötöket,
051	COL	002	014	azáltal, hogy eltörölte a parancsolatokban ellenünk szóló kézírást, amely ellenünkre volt nekünk, és azt eltette az útból, odaszegezve azt a keresztfára,
051	COL	002	015	lefegyverezte a fejedelmeket és a hatalmasságokat, őket bátran mutogatta, diadalt vett rajtuk abban.
051	COL	002	016	Ezért senki se ítéljen meg titeket evésért vagy ivásért, ünnep, újhold vagy szombat dolgában,
051	COL	002	017	melyek csak árnyékai a következendő dolgoknak, de a valóság a Krisztusé.
051	COL	002	018	Senki se vegye el tőletek a pálmát, mert kedvét találja alázatoskodásban és az angyalok tisztelésében, amelyeket nem látott, olyanokat tudakozva, ok nélkül felfuvalkodva testének értelmével,
051	COL	002	019	és nem ragaszkodik a Főhöz, aki által az egész test, a kapcsok és kötelek segítségével van egybeszerkesztve, és növekedik az Isten szerint való növekedéssel.
051	COL	002	020	Ha meghalva a Krisztussal, megszabadultatok e világ elemi tanításaitól, miért terhelitek magatokat efféle rendelésekkel, mintha e világban élők volnátok,
051	COL	002	021	hogy tudniillik: „Ne fogd meg, meg se kóstold, még csak ne is illesd!“
051	COL	002	022	(ezek azért vannak rendelve, hogy elfogyasszuk őket), az emberek parancsolatai és tanításai szerint.
051	COL	002	023	Ezek bölcsességnek látszanak ugyan a maguk választotta istentiszteletben és alázatoskodásban, és a test gyötrésében, de nincs bennük semmi becsülnivaló, mivelhogy a test hízlalására valók.
051	COL	003	001	Ezért ha feltámadtatok a Krisztussal, az odafennvalókat keressétek, ahol a Krisztus van, az Istennek jobbján ülve,
051	COL	003	002	az odafennvalókkal törődjetek, ne a földiekkel.
051	COL	003	003	Mert meghaltatok, és a ti éltetek el van rejtve Krisztussal együtt az Istenben.
051	COL	003	004	Amikor Krisztus, a mi életünk, meg fog jelenni, akkor majd ti is, ővele együtt, megjelentek dicsőségben.
051	COL	003	005	Öljétek meg azért földi tagjaitokat: paráznaságot, tisztátalanságot, bujaságot, gonosz kívánságot és a fösvénységet, ami bálványimádás,
051	COL	003	006	melyek miatt eljön Isten haragja az engedetlenség fiaira,
051	COL	003	007	melyekben ti is jártatok régen, mikor azokban éltetek.
051	COL	003	008	Most pedig vessétek el magatoktól mindezeket: haragot, indulatot, gonoszságot és szátokból a káromkodást és gyalázatos beszédet.
051	COL	003	009	Ne hazudjatok egymás ellen, mivelhogy levetkőztétek amaz óembert az ő cselekedeteivel együtt,
051	COL	003	010	és felöltöttétek amaz új embert, akinek megújulása van annak képmása szerint való ismeretre, aki teremtette azt,
051	COL	003	011	ahol nincs többé görög és zsidó, körülmetélkedés és körülmetéletlenség, idegen, szkíta, szolga, szabad, hanem minden és mindenekben Krisztus.
051	COL	003	012	Öltsetek magatokra ezért mint az Istennek választottai, szentek és szeretettek, könyörületes szívet, jóságosságot, alázatosságot, szelídséget, hosszútűrést.
051	COL	003	013	Viseljétek el egymást, és bocsássatok meg kölcsönösen egymásnak, ha valakinek valaki ellen panasza volna; miképpen a Krisztus is megbocsátott néktek, akképpen ti is.
051	COL	003	014	Mindezeknek fölébe pedig öltsétek föl a szeretetet, mert az a tökéletességnek kötele.
051	COL	003	015	És az Istennek békessége uralkodjék a ti szívetekben, amelyre el is hívattatok egy testben; és háládatosak legyetek.
051	COL	003	016	A Krisztusnak beszéde lakozzék bennetek gazdagon, minden bölcsességben; tanítsátok és intsétek egymást zsoltárokkal, dicséretekkel, lelki énekekkel, hálával zengedezvén a ti szívetekben az Úrnak.
051	COL	003	017	És mindent, amit csak cselekedtek szóval vagy tettel, mindent az Úr Jézusnak nevében cselekedjetek, hálát adván az Istennek és Atyának őáltala.
051	COL	003	018	Ti, asszonyok, engedelmeskedjetek férjeteknek, amiképpen illik az Úrban.
051	COL	003	019	Ti, férfiak, szeressétek feleségeteket, és ne legyetek irántuk keserű kedvűek.
051	COL	003	020	Ti, gyermekek, fogadjatok szót szüleiteknek mindenben; mert ez kedves az Úrnak.
051	COL	003	021	Ti, atyák, ne bosszantsátok gyermekeiteket, hogy kétségbe ne essenek.
051	COL	003	022	Ti, szolgák, fogadjatok szót mindenben test szerint való uraitoknak, nem a szemnek szolgálva, mint akik embereknek akarnak tetszeni, hanem szíveteknek egyenessége szerint, félve az Istent.
051	COL	003	023	És ha valamit tesztek, lélekből cselekedjétek, mint akik az Úrnak teszik és nem embereknek,
051	COL	003	024	tudva, hogy ti az Úrtól veszitek az örökségnek jutalmát: mert az Úr Krisztusnak szolgáltok.
051	COL	003	025	Aki pedig igazságtalanságot cselekszik, igazságtalanságának jutalmát veszi; és nincsen személyválogatás.
051	COL	004	001	Ti, urak, ami igazságos és méltányos, azt szolgáitoknak adjátok meg, tudva, hogy néktek is van Uratok mennyekben.
051	COL	004	002	Legyetek állhatatosak és éberek az imádságban, ügyelve a hálaadásra.
051	COL	004	003	Imádkozzatok egyszersmind érettünk is, hogy az Isten nyissa meg előttünk az ige ajtaját, hogy szólhassuk a Krisztus titkát, amelyért fogoly is vagyok,
051	COL	004	004	hogy nyilvánvalóvá tegyem azt úgy, amint nékem szólnom kell.
051	COL	004	005	Bölcsen viseljétek magatokat a kívülállókkal, a jó alkalmat áron is megváltva.
051	COL	004	006	A ti beszédetek mindig kellemes legyen, sóval fűszerezett; hogy tudjátok, hogy mi módon kell néktek kinek-kinek megfelelnetek.
051	COL	004	007	Minden dolgaimat megismerteti majd veletek Tükhikosz, a szeretett atyafi és hív szolga és szolgatárs az Úrban,
051	COL	004	008	akit éppen amiatt küldtem hozzátok, hogy megismerje dolgaitokat, és megvigasztalja szíveteket,
051	COL	004	009	Onézimosszal együtt, a hű és szeretett atyafival, aki tiközületek való; minden itt való dolgot megismertetnek ők veletek.
051	COL	004	010	Köszönt titeket Arisztarkhosz, az én fogolytársam és Márk, a Barnabás unokatestvére (akitől parancsolatokat vettetek: ha hozzátok megy, fogadjátok őt szívesen)
051	COL	004	011	és Jézus, kit Jusztusznak is hívnak, akik a zsidók közül valók: csak ezek azok a munkatársaim az Isten országában, akik nékem vigasztalásomra voltak.
051	COL	004	012	Köszönt titeket Epafrász, aki tiközületek való, Krisztusnak szolgája, mindenkor tusakodva érettetek imádságaiban, hogy megállhassatok tökéletesen és teljes meggyőződéssel az Istennek minden akaratában.
051	COL	004	013	Mert bizonyságot teszek őfelőle, hogy sokat fárad értetek és azokért, kik Laodiceában és Hierápoliszban vannak.
051	COL	004	014	Köszönt titeket Lukács, ama szeretett orvos és Démász.
051	COL	004	015	Köszöntsétek az atyafiakat, akik Laodiceában vannak és Nimfást és a gyülekezetet, amely az ő házánál van.
051	COL	004	016	És mikor felolvastatik nálatok e levél, cselekedjétek meg, hogy a laodiceaiak gyülekezetében is felolvastassék, és hogy a Laodiceából érkező levelet ti is olvassátok fel.
051	COL	004	017	És mondjátok meg Arkhipposznak: Vigyázz a szolgálatra, melyre vállalkoztál az Úrban, hogy azt betöltsed!
051	COL	004	018	A köszöntés a saját kezemmel, a Páléval van írva. Emlékezzetek meg az én bilincseimről! A kegyelem veletek. Ámen.
#
# BOOK	052	1TH	1 Thessalonians	1 Tesszalonika
052	1TH	001	001	Pál, Szilvánusz és Timóteus a thesszalonikai gyülekezetnek, az Atya Istenben és az Úr Jézus Krisztusban: Kegyelem néktek és békesség Istentől, a mi Atyánktól és az Úr Jézus Krisztustól.
052	1TH	001	002	Hálát adunk Istennek mindenkor mindnyájatokért, megemlékezve rólatok imádságunkban.
052	1TH	001	003	Szüntelenül emlegetjük Isten, a mi Atyánk előtt a ti hitetek munkáját, szereteteteknek fáradozását és a mi Urunk Jézus Krisztus felől való reménységeteknek állhatatosságát,
052	1TH	001	004	tudva, hogy ti, Istentől szeretett atyámfiai, ki vagytok választva.
052	1TH	001	005	A mi evangéliumhirdetésünk nálatok nemcsak szavakban állt, hanem isteni erőkben, Szentlélekben és teljes bizonyosságban. Hiszen tudjátok, hogyan éltünk közöttetek a ti érdeketekben.
052	1TH	001	006	Ti pedig a mi követőinkké lettetek és az Úréi, befogadva az igét sokféle szorongattatás között, a Szentlélek örömével.
052	1TH	001	007	Úgyhogy Macedóniában és Akhájában valamennyi hívőnek példaképévé lettetek.
052	1TH	001	008	Mert nemcsak Macedóniába és Akhájába zendült ki tőletek az Úr beszéde, hanem mindenhová híre terjedt a ti Istenbe vetett hiteteknek, úgyhogy szükségtelen is erről beszélnünk.
052	1TH	001	009	Hiszen ők maguk mondják el rólunk, hogyan fogadtatok minket, és miként tértetek meg Istenhez a bálványoktól, hogy az élő Istennek szolgáljatok,
052	1TH	001	010	és várjátok az ő Fiát, Jézust a mennyből, akit feltámasztott a halálból, és megszabadít minket az eljövendő haragtól.
052	1TH	002	001	Magatok is tudjátok, atyámfiai, hogy nem hiába jártunk nálatok.
052	1TH	002	002	Noha előbb szenvedésben és bántalmazásban volt részünk Filippiben – amint azt ti is tudjátok –, Istentől bátorságot kaptunk, hogy közöttetek is hirdessük Isten evangéliumát sok tusakodás közben.
052	1TH	002	003	Mert a mi igehirdetésünk nem megtévesztésből, sem tisztátalan szándékból, sem álnokságból ered,
052	1TH	002	004	hanem Isten méltatott minket arra, hogy ránk bízza az evangéliumot. Ezért nem úgy hirdetjük azt, hogy embereknek, hanem hogy Istennek tetszését keressük, aki megvizsgálja szívünket.
052	1TH	002	005	Hiszen tudjátok, soha nem lépünk fel sem hízelgő beszéddel, sem leplezett kapzsisággal. Isten erre a tanú!
052	1TH	002	006	Emberektől való dicsőítést sem kerestünk, sem tőletek, sem másoktól.
052	1TH	002	007	Bár mint Krisztus apostolai érvényesíthettük volna tekintélyünket, mégis olyan szívélyesek voltunk köztetek, mint az anya, aki gyermekét dajkálja.
052	1TH	002	008	Így megkedvelve titeket, készek voltunk közölni veletek nemcsak Isten evangéliumát, hanem a magunk lelkét is, annyira megszerettünk titeket.
052	1TH	002	009	Emlékezhettek, atyámfiai, fáradozásunkra és vesződségünkre, mert éjjel-nappal munkálkodva hirdettük nektek Isten evangéliumát, hogy senkit meg ne terheljünk közületek.
052	1TH	002	010	Tanúk vagytok rá és az Isten, hogy milyen szentül, igazán és feddhetetlenül éltünk közöttetek, akik hisztek.
052	1TH	002	011	Azt is tudjátok, hogy mint az atya gyermekeit, úgy intettünk és buzdítottunk egyenként mindnyájatokat,
052	1TH	002	012	és kérve kértünk, hogy Istenhez méltóan viseljétek magatokat, aki az ő országába és dicsőségébe hív titeket.
052	1TH	002	013	Ezért mi is szüntelenül hálát adunk Istennek, hogy ti befogadva Istennek általunk hirdetett beszédét, nem úgy fogadtátok, mint emberek beszédét, hanem mint Isten beszédét (hiszen valóban az!), amely munkálkodik is bennetek, akik hisztek.
052	1TH	002	014	Mert ti, atyámfiai, követői lettetek az Isten gyülekezeteinek, amelyek Júdeában vannak a Krisztus Jézusban, mivel ti ugyanúgy szenvedtetek saját honfitársaitoktól, mint azok a zsidóktól,
052	1TH	002	015	akik megölték az Úr Jézust és saját prófétáikat is, és minket is üldöznek, és Istennek sem tetszenek, és minden ember ellenségei,
052	1TH	002	016	akik megtiltják nekünk, hogy a pogányoknak prédikáljunk, hogy üdvözüljenek. Így teszik teljessé mindenkor bűneiket, de végül utolérte őket Isten haragja.
052	1TH	002	017	Mi pedig, testvéreim, miután elszakadtunk tőletek egy kevés időre – arcra, de nem szívre nézve –, annál buzgóbb vágyódással igyekeztünk arra, hogy szemtől szembe láthassunk titeket.
052	1TH	002	018	El is akartunk menni hozzátok, különösen én, Pál, egyszer is, kétszer is, de megakadályozott minket a sátán.
052	1TH	002	019	Mert kicsoda a mi reménységünk, örömünk és dicsekvésünk koronája, ha nem ti is, a mi Urunk Jézus Krisztus előtt az ő eljövetelekor?
052	1TH	002	020	Bizony ti vagytok a mi dicsőségünk és örömünk.
052	1TH	003	001	Ezért, mivel már tovább nem viselhettük el, jónak ítéltük, hogy magunk maradjunk Athénban,
052	1TH	003	002	és elküldtük Timóteust, a mi atyánkfiát és Istennek szolgáját és munkatársunkat a Krisztus evangéliumának hirdetésében, hogy erősítsen titeket, és bátorítson hitetekben,
052	1TH	003	003	hogy senki meg ne tántorodjék a jelenlegi szorongattatások között, mert ti magatok is tudjátok, hogy erre rendeltettünk.
052	1TH	003	004	Mert amikor nálatok voltunk, már előre megmondtuk nektek, hogy szorongattatásban lesz részünk, és tudjátok, hogy úgy is volt.
052	1TH	003	005	Azért én is, mivel tovább már nem tudtam elviselni, elküldtem, hogy megismerjem a ti hiteteket, hogy nem kísértett-e meg valami módon a kísértő, és nem lett-e hiábavalóvá fáradozásunk.
052	1TH	003	006	Most pedig, hogy tőletek megérkezett hozzánk Timóteus, és örömhírt hozott nekünk a ti hitetek és szeretetetek felől és arról, hogy szívesen emlékeztek ránk, és látni kívántok minket, amint mi is titeket.
052	1TH	003	007	Így tehát hitetek által megvigasztalódtunk veletek kapcsolatban, atyámfiai, szorongattatásunk és szükségünk közepette,
052	1TH	003	008	mert szinte megelevenedünk, ha ti erősek vagytok az Úrban.
052	1TH	003	009	Hogyan is adhatnánk hálát Istennek értetek és mindazért az örömért, amellyel megörvendeztettetek minket Istenünk előtt,
052	1TH	003	010	amikor éjjel és nappal buzgón esedezünk, hogy megláthassunk titeket, és kipótoljuk hitetek hiányait?
052	1TH	003	011	Maga az Isten, a mi Atyánk és a mi Urunk Jézus Krisztus egyengesse utunkat hozzátok.
052	1TH	003	012	Titeket pedig gyarapítson az Úr, és gazdagítson az egymás iránt és mindenki iránt való szeretetben, ahogy mi is szeretünk titeket.
052	1TH	003	013	Tegye erőssé szíveteket, feddhetetlenné a szent életben a mi Istenünk és Atyánk előtt, amikor a mi Urunk Jézus Krisztus eljön minden szentjével együtt.
052	1TH	004	001	Továbbá pedig kérünk titeket, atyámfiai, és intünk az Úr Jézusban, hogy amint tőlünk tanultátok, hogy mi módon kell Istennek tetsző módon élnetek, ebben egyre előbbre jussatok.
052	1TH	004	002	Mert tudjátok, hogy milyen parancsolatokat adtunk nektek az Úr Jézus által.
052	1TH	004	003	Mert az az Isten akarata, hogy szentté legyetek: tartózkodjatok a paráznaságtól,
052	1TH	004	004	mindenki szentül és tisztességesen éljen feleségével,
052	1TH	004	005	nem a kívánság szenvedélyével, mint a pogányok, akik nem ismerik Istent.
052	1TH	004	006	Senki se lépje át a törvényt, és ne károsítsa meg atyafiát, mert megítéli az Úr mindezeket, amint már mondtuk is nektek, és bizonyságot tettünk erről.
052	1TH	004	007	Mert nem tisztátalanságra, hanem szentségre hívott el minket Isten.
052	1TH	004	008	Aki azért ezeket megveti, nem embert vet meg, hanem az Istent, aki Szentlelkét is adja nektek.
052	1TH	004	009	Az atyafiúi szeretetről pedig nem is szükséges írnom nektek, mert titeket Isten maga tanított meg arra, hogy egymást szeressétek.
052	1TH	004	010	Sőt gyakoroljátok is ezt minden atyafi iránt, akik Macedóniában vannak. Kérünk is titeket, atyámfiai, hogy jussatok ebben előbbre.
052	1TH	004	011	Becsületbeli dolognak tartsátok, hogy csendes életet folytassatok, saját dolgaitokkal törődjetek, és saját kezetekkel dolgozzatok, amint ezt meghagytuk nektek.
052	1TH	004	012	A kívülállókkal tisztességesen viselkedjetek, és ne szoruljatok rá senkire.
052	1TH	004	013	Nem akarjuk, atyámfiai, hogy tudatlanok legyetek azok felől, akik elhunytak, és úgy gyászoljatok, mint a többiek, akiknek nincs reménységük.
052	1TH	004	014	Mert ahogyan hisszük, hogy Jézus meghalt és feltámadt, úgy Isten maga mellé veszi az elhunytakat Jézus által, vele együtt.
052	1TH	004	015	Mert ezt az Úr szavával mondjuk nektek, hogy mi, akik élünk, akik megmaradunk az Úr eljöveteléig, nem előzzük meg azokat, akik már elhunytak.
052	1TH	004	016	Mert maga az Úr riadóval, arkangyal szózatával és isteni harsonával leszáll a mennyből, és akkor feltámadnak először azok, akik a Krisztusban elhunytak.
052	1TH	004	017	Azután mi, akik élünk, akik megmaradunk, elragadtatunk azokkal együtt felhőn keresztül a magasba az Úr elé, és így mindenkor az Úrral leszünk.
052	1TH	004	018	Vigasztaljátok tehát egymást ezekkel a szavakkal.
052	1TH	005	001	Az időpontokról és alkalmakról pedig, atyámfiai, nem szükséges írnom,
052	1TH	005	002	mert igen jól tudjátok, hogy az Úr napja úgy jön el, mint a tolvaj éjjel.
052	1TH	005	003	Mert amikor ezt mondják: „Békesség és biztonság“, akkor hirtelen veszedelem tör rájuk, mint a szülési fájdalom a terhes asszonyra, és semmiképpen meg nem menekülnek.
052	1TH	005	004	De ti, atyámfiai, nem vagytok sötétségben, hogy az a nap tolvajmódra lephetne meg titeket.
052	1TH	005	005	Ti mindnyájan a világosság fiai vagytok, és a nappal fiai; nem vagyunk az éjszakáé, sem a sötétségé!
052	1TH	005	006	Ne is aludjunk tehát, mint a többiek, hanem legyünk éberek és józanok.
052	1TH	005	007	Mert akik alusznak, éjjel alusznak, és akik részegek, éjjel részegednek meg.
052	1TH	005	008	Mi azonban nappaliak vagyunk, legyünk tehát éberek, magunkra öltve a hitnek és szeretetnek mellvasát és sisakként az üdvösség reménységét.
052	1TH	005	009	Mert Isten nem haragra rendelt minket, hanem arra, hogy elnyerjük az üdvösséget a mi Urunk Jézus Krisztus által,
052	1TH	005	010	aki meghalt értünk, hogy akár ébren vagyunk, akár alszunk, együtt éljünk vele.
052	1TH	005	011	Vigasztaljátok azért egymást, és építse egyik a másikat, ahogyan teszitek is.
052	1TH	005	012	Kérünk titeket, atyámfiai, hogy becsüljétek meg azokat, akik fáradoznak közöttetek, és elöljáróitok az Úrban, és intenek titeket,
052	1TH	005	013	és az ő munkájukért nagyon szeressétek őket. Egymással békességben éljetek!
052	1TH	005	014	Kérünk továbbá titeket, atyámfiai, intsétek azokat, akik nem vállalják Isten rendjét, bátorítsátok a csüggedőket, gyámolítsátok az erőtleneket, türelmesek legyetek mindenki iránt.
052	1TH	005	015	Vigyázzatok, hogy senki senkinek rosszért rosszal ne fizessen, hanem mindenkor a jóra törekedjetek egymás iránt és mindenki iránt.
052	1TH	005	016	Mindenkor örüljetek!
052	1TH	005	017	Szüntelen imádkozzatok!
052	1TH	005	018	Mindenért hálát adjatok, mert ez az Isten akarata a Krisztus Jézus által a számotokra.
052	1TH	005	019	A Lelket ki ne oltsátok!
052	1TH	005	020	A prófétálást meg ne vessétek!
052	1TH	005	021	Mindent vizsgáljatok meg, és ami jó, azt megtartsátok!
052	1TH	005	022	Mindenféle rossztól őrizkedjetek!
052	1TH	005	023	Maga pedig a békesség Istene szenteljen meg titeket teljesen, és őrizze meg egész valótokat, mind lelketeket, mind testeteket feddhetetlenül a mi Urunk Jézus Krisztus eljövetelére.
052	1TH	005	024	Hű az, aki elhívott titeket, és ő meg is cselekszi azt.
052	1TH	005	025	Atyámfiai, imádkozzatok értünk!
052	1TH	005	026	Köszöntsetek minden atyafit szent csókkal.
052	1TH	005	027	Kérve kérlek titeket az Úr nevében, hogy olvassátok fel ezt a levelet minden atyafi előtt.
052	1TH	005	028	A mi Urunk Jézus Krisztus kegyelme legyen veletek! Ámen.
#
# BOOK	053	2TH	2 Thessalonians	2 Tesszalonika
053	2TH	001	001	Pál, Szilvánusz és Timóteus a thesszalonikai gyülekezetnek, Istenben, a mi Atyánkban és az Úr Jézus Krisztusban.
053	2TH	001	002	Kegyelem néktek és békesség, Istentől, a mi Atyánktól és az Úr Jézus Krisztustól.
053	2TH	001	003	Mindenkor hálaadással tartozunk Istennek, atyámfiai, érettetek, mégpedig méltán, mert hitetek felettébb növekedik, és mindnyájatokban gyarapszik az egymás iránti szeretet.
053	2TH	001	004	Úgyhogy mi magunk is dicsekszünk kitartásotokkal és hitetekkel az Isten gyülekezeteiben, amelyet minden üldöztetések és szorongattatások között elviseltek,
053	2TH	001	005	bizonyságaként Isten igazságos ítéletének, hogy méltónak ítéltessetek Isten országára, amelyért szenvedtek is.
053	2TH	001	006	Mert igazságos dolog az Isten előtt, hogy szorongattatással fizessen azoknak, akik titeket szorongatnak,
053	2TH	001	007	nektek pedig, akik velünk együtt szorongattattok nyugalommal, amikor megjelenik az Úr Jézus az égből hatalmas angyalaival,
053	2TH	001	008	lángoló tűzben. Akkor megítéli azokat, akik nem ismerik az Istent, és akik nem engedelmeskednek a mi Urunk Jézus Krisztus evangéliumának,
053	2TH	001	009	akik örök pusztulással fognak lakolni távol az Úrtól és hatalmának dicsőségétől
053	2TH	001	010	azon a napon, amikor majd eljön, hogy megdicsőüljön az ő szentjeiben, és csodálják híveiben, ahogyan ti is hittetek bizonyságtételünknek.
053	2TH	001	011	Ezért imádkozunk is mindenkor értetek, hogy a mi Istenünk méltónak tartson titeket az elhívásra, és töltsön be titeket a jóban való teljes gyönyörűséggel és a hitnek cselekedeteivel,
053	2TH	001	012	hogy megdicsőüljön bennetek a mi Urunk Jézus Krisztus neve, és ti is őbenne, a mi Istenünknek és az Úr Jézus Krisztusnak kegyelméből.
053	2TH	002	001	Kérünk pedig titeket, atyámfiai, hogy a mi Urunk Jézus Krisztus eljövetele és a hozzá való összegyűjtésünk dolgában
053	2TH	002	002	elhamarkodottan meg ne inogjatok ítélőképességetekben, félre ne vezessen titeket valamiféle kinyilatkoztatás, tanítás vagy nekünk tulajdonított levél, mintha itt volna már az Úr napja.
053	2TH	002	003	Ne csaljon meg titeket senki semmiképpen, mert az a nap nem jön el addig, amíg be nem következik a hittől való elszakadás, és meg nem jelenik a törvénytipró, a kárhozat fia,
053	2TH	002	004	aki ellene támad, és fölébe emeli magát mindannak, amit Istennek vagy imádandónak mondanak, sőt maga ül be Isten templomába, és azt állítja, hogy ő Isten.
053	2TH	002	005	Nem emlékeztek, hogy mindezt megmondtam nektek, amikor nálatok voltam?
053	2TH	002	006	Azt is tudjátok, most mi tartja vissza, hogy majd a maga idejében jelenjék meg.
053	2TH	002	007	Működik ugyan már a törvénytiprás titkos bűne, csakhogy annak, aki azt most még visszatartja, félre kell állnia az útból.
053	2TH	002	008	És akkor fog megjelenni a törvénytipró, akit az Úr megöl szája leheletével, és megsemmisít dicsőséges eljövetelével.
053	2TH	002	009	Annak megjelenése a sátán munkája a hazugság minden hatalmával, jeleivel és csodáival
053	2TH	002	010	és a gonoszságnak mindenféle csalásával, azok romlására, akik elvesznek, mert nem voltak hajlandók szeretni az igazságot, hogy üdvözüljenek.
053	2TH	002	011	Ezért Isten súlyos tévelygést bocsát rájuk, hogy a hazugságnak higgyenek.
053	2TH	002	012	Így mindazok ítélet alá kerülnek, akik nem hittek az igazságnak, hanem az igazságtalanságban gyönyörködtek.
053	2TH	002	013	Mi pedig mindenkor hálaadással tartozunk Istennek érettetek, atyámfiai, akiket szeret az Úr, hogy kezdettől fogva kiválasztott titeket Isten az üdvösségre, a Lélek által való megszentelésben és az igazság hitében,
053	2TH	002	014	amire elhívott titeket a mi evangéliumunk által, hogy részesüljetek a mi Urunk Jézus Krisztus dicsőségében.
053	2TH	002	015	Ezért, atyámfiai, legyetek állhatatosak, és tartsátok meg azokat a tanításokat, amelyeket akár beszédünkből, akár levelünkből tanultatok.
053	2TH	002	016	Maga pedig a mi Urunk Jézus Krisztus és Isten, a mi Atyánk, aki szeretett minket, és kegyelméből örök vigasztalással és jó reménységgel ajándékozott meg,
053	2TH	002	017	vigasztalja meg a ti szíveteket, és erősítsen meg titeket jó szóban és cselekedetben egyaránt.
053	2TH	003	001	Végül imádkozzatok értünk, atyámfiai, hogy az Úr beszéde terjedjen és megdicsőüljön, ahogyan közöttetek is,
053	2TH	003	002	és hogy megmeneküljünk az alkalmatlan és gonosz emberektől. Mert nem mindenkié a hit!
053	2TH	003	003	De hű az Úr, aki megerősít titeket, és megőriz a gonosztól.
053	2TH	003	004	Bízunk az Úrban, hogy megteszitek és meg is fogjátok tenni mindazt, amit meghagytunk nektek.
053	2TH	003	005	Az Úr pedig vezérelje szíveteket az Isten iránt való szeretetre és a Krisztus iránti hűségre.
053	2TH	003	006	A mi Urunk Jézus Krisztus nevében meghagyjuk nektek, atyámfiai, hogy tartsátok távol magatoktól azokat az atyafiakat, akik nem rendesen élnek, nem a szerint a tanítás szerint, amelyet tőlünk kaptak.
053	2TH	003	007	Magatok is tudjátok, hogyan kell minket követnetek, mert mi nem viselkedtünk közöttetek rendetlenül.
053	2TH	003	008	Senkinek kenyerét ingyen nem ettük, hanem vesződséggel és fáradsággal éjjel-nappal dolgoztunk, hogy közöttetek senkinek se legyünk terhére.
053	2TH	003	009	Nem azért, mintha nem volna rá jogunk, hanem hogy magunkat például állítsuk elétek, hogy minket kövessetek.
053	2TH	003	010	Mert amikor nálatok voltunk, azt rendeltük nektek, hogy ha valaki nem akar dolgozni, ne is egyék.
053	2TH	003	011	Mert azt halljuk, hogy közületek egyesek rendetlenül élnek, nem dolgoznak, hanem haszontalan dolgokat cselekszenek.
053	2TH	003	012	Az ilyeneknek meghagyjuk, és kérjük őket a mi Urunk Jézus Krisztusban, hogy csendesen munkálkodva a maguk kenyerét egyék.
053	2TH	003	013	Ti pedig, atyámfiai, meg ne restüljetek a jó cselekvésében.
053	2TH	003	014	Ha pedig valaki nem engedelmeskedik e levélben írt tanításnak, azt jegyezzétek meg, kerüljétek társaságát, hogy megszégyenüljön,
053	2TH	003	015	de ne tartsátok ellenségnek, hanem intsétek, mint atyafit.
053	2TH	003	016	Maga pedig a békességnek Ura adjon nektek mindenkor minden tekintetben békességet. Az Úr legyen mindnyájatokkal!
053	2TH	003	017	A köszöntést én, Pál írom saját kezemmel, ami ismertetőjegye minden levelemnek. Így írok.
053	2TH	003	018	A mi Urunk Jézus Krisztus kegyelme mindnyájatokkal! Ámen.
#
# BOOK	054	1TI	1 Timothy	1 Timóteushoz
054	1TI	001	001	Pál, Jézus Krisztus apostola a mi Istenünknek és Jézus Krisztusnak, a mi reménységünknek megbízatása alapján,
054	1TI	001	002	Timóteusnak, hitben az én igazi fiamnak: Kegyelem, irgalmasság és békesség Istentől, a mi Atyánktól és Krisztus Jézustól, a mi Urunktól.
054	1TI	001	003	Macedóniába menetelemkor kértelek téged, hogy maradj Efezusban, és mondd meg némelyeknek, hogy ne tanítsanak hamisan,
054	1TI	001	004	ne foglalkozzanak mesékkel és vég nélküli nemzetségtáblázatokkal, amelyek inkább vitákat támasztanak, mint Istenben való épülést hit által.
054	1TI	001	005	A parancsolat végcélja pedig a tiszta szívből, jó lelkiismeretből és igaz hitből való szeretet.
054	1TI	001	006	Ezektől némelyek eltértek, és hiábavaló fecsegésre hajlottak,
054	1TI	001	007	akik törvénytanítók akarnak lenni, de nem értik sem amiket beszélnek, sem amiket bizonygatnak.
054	1TI	001	008	Tudjuk pedig, hogy a törvény jó, ha valaki a törvénynek megfelelően él vele,
054	1TI	001	009	és megérti, hogy a törvény nem az igazért adatott, hanem a törvénytiprókért és engedetlenekért, az istentelenekért és bűnösökért, a gonoszokért, a latrokért, az apa és anyagyilkosért, az emberölőkért,
054	1TI	001	010	a paráznákért, a fajtalankodókért, emberrablókért, hazugokért, hamisan esküvőkért és mindazért, ami az egészséges tanítással ellenkezik,
054	1TI	001	011	amely a boldog Isten evangéliuma, amely rám bízatott.
054	1TI	001	012	Hálát adok Jézus Krisztusnak, a mi Urunknak, hogy engem megerősített, hűnek tartott, és szolgálatra rendelt,
054	1TI	001	013	bár előbb istenkáromló, üldöző és erőszakos voltam, de könyörült rajtam, mert hitetlenségemben tudatlanul cselekedtem,
054	1TI	001	014	de túláradt rajtam a mi Urunknak kegyelme a Krisztus Jézusban való hittel és szeretettel.
054	1TI	001	015	Igaz beszéd ez, és elfogadásra méltó, hogy Krisztus Jézus azért jött a világra, hogy megtartsa a bűnösöket, akik között én vagyok az első.
054	1TI	001	016	De azért könyörült rajtam, hogy Jézus Krisztus elsősorban bennem mutassa meg vég nélküli türelmét, hogy példaképe legyek azoknak, akik majd hisznek benne, és örök életet nyernek.
054	1TI	001	017	Az örökkévaló királynak, a halhatatlan, láthatatlan, egyedül bölcs Istennek tisztesség és dicsőség örökkön-örökké! Ámen.
054	1TI	001	018	Arra intelek téged, fiam, Timóteus, hogy a rád vonatkozó korábbi prófétálás értelmében harcold meg a nemes harcot,
054	1TI	001	019	megtartva a hitet és a jó lelkiismeretet, amelyet némelyek elvetettek, és így a hit dolgában hajótörést szenvedtek.
054	1TI	001	020	Ezek közül való Hümenaiosz és Alexandrosz, akiket átadtam a sátánnak, hogy tanulják meg, hogy ne káromolják Istent.
054	1TI	002	001	Arra kérlek mindenekelőtt, hogy tartsatok könyörgéseket, imádságokat, esedezéseket, hálaadásokat minden emberért,
054	1TI	002	002	királyokért és minden feljebbvalóért, hogy csendes és nyugodalmas életet éljünk, teljes istenfélelemmel és tisztességgel,
054	1TI	002	003	mert ez jó és kedves a mi megtartó Istenünk előtt,
054	1TI	002	004	aki azt akarja, hogy minden ember üdvözüljön és az igazság megismerésére eljusson.
054	1TI	002	005	Mert egy az Isten, és egy a közbenjáró Isten és az emberek között: az ember Krisztus Jézus,
054	1TI	002	006	aki önmagát adta váltságul mindenkiért, tanúként az Istentől rendelt időben.
054	1TI	002	007	Erre rendelt engem Isten, hogy igehirdető és apostol legyek (igazságot szólok, nem hazudok), hogy hitre és igazságra tanítsam a pogányokat.
054	1TI	002	008	Azt akarom azért, hogy a férfiak mindenütt tiszta kezeket emelve föl, harag és kételkedés nélkül imádkozzanak.
054	1TI	002	009	Hasonlóképen az asszonyok tisztességes öltözetben, szemérmesen és mértékletesen ékesítsék magukat, ne hajfonatokkal, arannyal vagy gyöngyökkel vagy drága öltözékkel,
054	1TI	002	010	hanem amint illik az istenfélelmét valló asszonyokhoz: jó cselekedetekkel.
054	1TI	002	011	Az asszony csendben tanuljon, teljes engedelmességgel.
054	1TI	002	012	A tanítást pedig nem engedem meg az asszonynak, sem azt, hogy a férfin uralkodjék, hanem legyen csendességben.
054	1TI	002	013	Mert Ádám teremtetett először, azután Éva.
054	1TI	002	014	Nem Ádámot vezette félre a kísértő, hanem az asszonyt, aki bűnbe esett.
054	1TI	002	015	Mégis üdvözül, ha gyermekeket szül, és megmarad a hitben, szeretetben és a szent élet tisztaságában.
054	1TI	003	001	Igaz beszéd ez: ha valaki püspökségre törekszik, nemes munkát kíván.
054	1TI	003	002	Szükséges tehát, hogy a püspök feddhetetlen legyen, egyfeleségű férfi, józan, megfontolt, vendégszerető, tanításra alkalmas,
054	1TI	003	003	nem iszákos, nem erőszakoskodó, hanem szelíd, viszálykodást kerülő, nem pénzsóvár,
054	1TI	003	004	aki a maga háza népét jól vezeti, gyermekeit engedelmességben és tisztességben neveli.
054	1TI	003	005	Mert ha valaki a maga háza népét nem tudja vezetni, hogyan visel gondot Isten egyházára?
054	1TI	003	006	Ne legyen újonnan megtért ember, nehogy fölfuvalkodva az ördög ítéletére jusson.
054	1TI	003	007	Szükséges, hogy a kívülállóknak is jó véleményük legyen róla, nehogy megszólják, és az ördög csapdájába essék.
054	1TI	003	008	Hasonlóképen a diakónusok is tisztességesek legyenek, ne kétszínűek, se borisszák, se haszonlesők,
054	1TI	003	009	akiknél megvan a hit titka tiszta lelkiismerettel.
054	1TI	003	010	De ezeket is előbb meg kell vizsgálni, csak azután szolgáljanak, ha feddhetetlenek.
054	1TI	003	011	Feleségük hasonlóképen legyen tisztességes, nem rágalmazó, hanem józan, mindenben hűséges.
054	1TI	003	012	A diakónusok egyfeleségű férfiak legyenek, akik gyermekeiket és házuk népét jól vezetik.
054	1TI	003	013	Akik jól szolgálnak, köztiszteletben részesülnek, és bizodalmat nyernek a Jézus Krisztusban való hitben.
054	1TI	003	014	Ezeket abban a reménységben írom neked, hogy nemsokára hozzád megyek,
054	1TI	003	015	de ha késnék, legalább tudod, hogyan kell viselkedned Isten házában, amely az élő Isten egyháza, az igazság oszlopa és erőssége.
054	1TI	003	016	Minden bizonnyal nagy az istenfélő élet titka: aki megjelent testben, azt igazolta a Lélek, meglátták az angyalok, hirdették a pogányok között, világszerte hittek benne, fölment a dicsőségbe.
054	1TI	004	001	A Lélek pedig világosan mondja, hogy az utolsó időkben némelyek elszakadnak a hittől, megtévesztő lelkekre és ördögök tanítására figyelnek
054	1TI	004	002	hazugok képmutatásának hatására, akik meg vannak bélyegezve saját lelkiismeretükben.
054	1TI	004	003	Ezek tiltják a házasságot, és tartózkodást követelnek bizonyos ételektől, amelyeket pedig Isten azért teremtett, hogy hálaadással éljenek velük a hívők, és akik megismerték az igazságot.
054	1TI	004	004	Mert Isten minden teremtménye jó, ha hálaadással élnek vele,
054	1TI	004	005	mert megszenteli Isten igéje és az imádság.
054	1TI	004	006	Ha ezeket tanítod az atyafiaknak, Krisztus Jézus jó szolgája leszel, aki a hitnek és igaz tanításnak igéivel táplálkozik, amelyet követtél.
054	1TI	004	007	A szentségtelen és vénasszonyos meséket pedig utasítsd el. Gyakorold magad inkább az istenfélelemben.
054	1TI	004	008	A test gyakorlásának kevés a haszna, de az istenfélelem mindenre hasznos, mert megvan benne a jelenvaló és eljövendő életnek ígérete.
054	1TI	004	009	Igaz beszéd ez, és méltó, hogy mindenképen elfogadjuk.
054	1TI	004	010	Azért fáradunk és küzdünk, mert reménységünket az élő Istenbe vetettük, aki minden embernek üdvözítője, kiváltképpen a hívőknek.
054	1TI	004	011	Ezeket hirdesd és tanítsd!
054	1TI	004	012	Senki se vessen meg fiatal korod miatt, de légy is a hívőknek példája beszédben, magaviseletben, szeretetben, hitben, tisztaságban.
054	1TI	004	013	Amíg odaérek, legyen gondod a felolvasásra, az intésre és a tanításra.
054	1TI	004	014	Ne hanyagold el a benned lévő kegyelmi ajándékot, amelyben prófétai ige és a gyülekezet elöljáróinak kézrátétele által részesültél.
054	1TI	004	015	Ezekről gondoskodjál, ezekben élj, hogy előrehaladásod nyilvánvalóvá legyen mindenki előtt.
054	1TI	004	016	Legyen gondod önmagadra és a tanításra, maradj meg ezekben, mert ha ezt teszed, megmented mind magadat, mind hallgatóidat.
054	1TI	005	001	Idősebb férfit ne dorgálj meg, hanem csak intsed, mint atyádat, az ifjabbat, mint atyádfiát,
054	1TI	005	002	az idősebb asszonyokat, mint anyádat, az ifjabbakat, mint húgaidat, teljes tisztasággal.
054	1TI	005	003	Az özvegyasszonyokat, akik valóban özvegyek, tiszteld.
054	1TI	005	004	Ha pedig valamelyik özvegyasszonynak gyermekei vagy unokái vannak, tanulják meg, hogy elsősorban a maguk háza iránt tanúsítsanak szeretetet, és szüleiknek hálával fizessenek, mert ez szép és kedves Isten előtt.
054	1TI	005	005	A valóban özvegy és magára hagyott asszony pedig reménységét Istenbe veti, és kitartóan imádkozik és könyörög éjjel és nappal.
054	1TI	005	006	A kicsapongó élve is halott.
054	1TI	005	007	Ezeket hirdesd, hogy feddhetetlenek legyenek.
054	1TI	005	008	Ha pedig valaki az övéiről és háza népéről nem visel gondot, a hitet megtagadta, és rosszabb a hitetlennél.
054	1TI	005	009	Az özvegyasszonyok közé ne válasszatok hatvan éven alulit és csak olyat, aki egy férfi felesége volt,
054	1TI	005	010	akinek jó cselekedetei közismertek: gyermekeket nevelt, vendégszerető volt, a szentek lábát megmosta, a nyomorultakon segített, és mindenféle jó cselekedetre kész volt.
054	1TI	005	011	A fiatalabb özvegyasszonyokat pedig mellőzd, mert ha Krisztus ellenére való érzéki vágy fogja el őket, férjhez akarnak menni.
054	1TI	005	012	Ezek ítéletben részesülnek, mert ígéretüket megszegték.
054	1TI	005	013	Egyszersmind dologkerülők, megszokják a házról házra való járkálást, sőt nemcsak dologkerülők, hanem fecsegők is és más dolgába avatkozók, és olyanokat beszélnek, amiket nem kellene.
054	1TI	005	014	Azt akarom tehát, hogy a fiatalabbak férjhez menjenek, gyermekeket szüljenek, háztartást vezessenek, és semmiféle alkalmat ne adjanak az ellenségnek gyalázkodásra.
054	1TI	005	015	Mert némelyek már a sátánhoz húznak.
054	1TI	005	016	Ha egy hívő férfinak vagy nőnek özvegy rokonai vannak, segítse azokat, hogy ne terheljék meg a gyülekezetet, hogy az az egyedül maradt özvegyeket segíthesse.
054	1TI	005	017	A gyülekezet jó vezetőit kettős megbecsülésben kell részesíteni, főképpen azokat, akik az igehirdetésben és tanításban fáradoznak.
054	1TI	005	018	Mert azt mondja az Írás: „a cséplő ökörnek ne kösd be a száját!“és „méltó a munkás a maga bérére“.
054	1TI	005	019	A gyülekezet elöljárója ellen vádat ne fogadj el, csak „két vagy három tanú szavára“.
054	1TI	005	020	A vétkeseket mindenki előtt fedd meg, hogy a többi elrettenjen.
054	1TI	005	021	Kérve kérlek az Istenre és Krisztus Jézusra és a választott angyalokra, hogy ezeket tartsd meg előítélet nélkül, semmit se tégy részrehajlásból.
054	1TI	005	022	A kézrátételt ne hamarkodd el, ne légy részes mások bűnében, tisztán őrizd meg magadat!
054	1TI	005	023	Ne csak vizet igyál, hanem élj egy kevés borral, gyomrodra és gyakori gyengélkedésedre való tekintettel.
054	1TI	005	024	Egyeseknek a bűnei nyilvánvalóak, és előttük mennek ítéletre, másokat pedig hátul követnek.
054	1TI	005	025	Hasonlóképen a jó cselekedetek is nyilvánvalóak, amelyek pedig nem, azok sem titkolhatóak el.
054	1TI	006	001	Akik iga alatt vannak, mint szolgák, urukat teljes tiszteletre méltóknak tartsák, hogy miattuk Isten nevét és a tanítást ne káromolják.
054	1TI	006	002	Akiknek pedig hívő uruk van, azokat ne becsüljék le, hanem annál inkább szolgáljanak nekik, hiszen atyafiak, hívők és szeretettek, akik jó cselekedetekben buzgólkodnak. Ezeket tanítsd és hirdesd!
054	1TI	006	003	Ha valaki másként tanít, és nem követi a mi Urunk Jézus Krisztus egészséges igéjét és az istenfélelem szerint való tanítást,
054	1TI	006	004	az felfuvalkodott, aki semmit sem ért, hanem vitatkozások és szóharcok betege, amiből csak irigység, viszálykodás, istenkáromlás, rosszindulatú gyanúsítás származik.
054	1TI	006	005	Megbomlott elméjű és az igazságtól megfosztott emberek hiábavaló torzsalkodása mindez, akik az istenfélelmet nyerészkedésnek tekintik.
054	1TI	006	006	De valóban nagy nyereség az istenfélelem megelégedéssel,
054	1TI	006	007	mert semmit sem hoztunk a világra, világos, hogy ki sem vihetünk semmit,
054	1TI	006	008	de ha van élelmünk és ruházatunk, elégedjünk meg vele.
054	1TI	006	009	Akik pedig meg akarnak gazdagodni, kísértésbe, csapdába és sok esztelen és káros kívánságba esnek, amelyek az embert veszedelembe és romlásba döntik.
054	1TI	006	010	Mert minden rossznak gyökere a pénz szerelme, amely után sóvárogva egyesek eltévelyednek a hittől, és sok fájdalmat okoznak önmaguknak.
054	1TI	006	011	Te pedig, Isten embere, ezeket kerüld. Ellenben kövesd az igazságot, az istenfélelmet, a hitet, a szeretetet, a békességes tűrést, a szelídséget.
054	1TI	006	012	Harcold meg a hitnek szép harcát, nyerd el az örök életet, amelyre elhívattál, és amelyről vallást tettél szép hitvallással sok tanú előtt.
054	1TI	006	013	Meghagyom neked Isten színe előtt, aki életet ad mindennek, és Krisztus Jézus előtt, aki bizonyságot tett Poncius Pilátus előtt azzal a szép hitvallással,
054	1TI	006	014	hogy tartsd meg a parancsolatot mocsoktalanul, feddhetetlenül a mi Urunk Jézus Krisztus megjelenéséig,
054	1TI	006	015	amelyet a maga idejében megmutat a boldog és egyedül hatalmas, a királyok királya és az uraknak Ura.
054	1TI	006	016	Egyedül övé a halhatatlanság, aki hozzáférhetetlen világosságban lakik, akit az emberek közül senki sem látott, nem is láthat, akinek tisztesség és örökkévaló hatalom! Ámen.
054	1TI	006	017	Azoknak pedig, akik gazdagok e világon, mondd meg, hogy ne fuvalkodjanak fel, és ne reménykedjenek a bizonytalan gazdagságban, hanem az élő Istenben, aki bőségesen megad nekünk mindent megélhetésünkre.
054	1TI	006	018	Tegyenek jót, legyenek gazdagok a jó cselekedetekben, szívesen adakozzanak, és osszák meg javaikat másokkal,
054	1TI	006	019	és így a jövőt megalapozó kincset gyűjtsenek, hogy elnyerjék az örök életet.
054	1TI	006	020	Timóteus, őrizd meg, ami rád van bízva. Fordulj el a szentségtelen, üres beszédektől és a hamis tanítás ellenvetéseitől,
054	1TI	006	021	amelyet egyesek hirdetnek, és a hittől eltévelyedtek. Kegyelem legyen veled! Ámen.
#
# BOOK	055	2TI	2 Timothy	2 Timóteushoz
055	2TI	001	001	Pál, Isten akaratából Jézus Krisztus apostola, a Krisztus Jézusban való élet ígérete szerint,
055	2TI	001	002	Timóteusnak, az én szeretett fiamnak: Kegyelem, irgalmasság, békesség az Atya Istentől és Krisztus Jézustól, a mi Urunktól.
055	2TI	001	003	Hálát adok Istennek, akinek őseimtől fogva tiszta lelkiismerettel szolgálok, hogy szüntelen gondolok rád könyörgéseimben éjjel és nappal,
055	2TI	001	004	és könnyhullatásodról emlékezve szeretnélek téged látni, hogy ez örömmel töltsön be.
055	2TI	001	005	Eszembe jutott ugyanis képmutatás nélküli hited, amely először nagyanyádban, Lóiszban és anyádban, Eunikében lakott, de meg vagyok győződve, hogy benned is.
055	2TI	001	006	Ezért emlékeztetlek téged, hogy szítsd fel Isten kegyelmi ajándékát, amely kézrátételem által benned van.
055	2TI	001	007	Mert nem a félelem lelkét adta nekünk az Isten, hanem az erőnek, szeretetnek és józanságnak lelkét.
055	2TI	001	008	Ne szégyelld tehát a mi Urunkról szóló bizonyságtételt, se engem, az ő foglyát, hanem velem együtt szenvedj az evangéliumért Istentől kapott erővel,
055	2TI	001	009	aki megtartott minket, és szent hívással elhívott, nem a mi cselekedeteink alapján, hanem saját végzése és kegyelme szerint, amelyet nekünk Krisztus Jézusban adott az idők kezdete előtt,
055	2TI	001	010	ami pedig most nyilvánvalóvá lett a mi Megtartónknak, Jézus Krisztusnak megjelenése által, aki legyőzte a halált, és világosságra hozta az életet és halhatatlanságot az evangélium által.
055	2TI	001	011	Ennek tett engem hírnökévé, apostolává és tanítójává.
055	2TI	001	012	Ezért szenvedem ezeket, de nem szégyellem, mert tudom, kinek hittem, és bizonyos vagyok abban, hogy ő a nála letett kincsemet megőrzi ama napra.
055	2TI	001	013	Az egészséges beszéd példájának tartsd, amit tőlem hallottál, a Krisztus Jézusban való hitben és szeretetben.
055	2TI	001	014	A rád bízott drága kincset őrizd meg a bennünk lakozó Szentlélek által.
055	2TI	001	015	Azt tudod, hogy az Ázsiában lévők mind elfordultak tőlem, közülük való Fügelosz és Hermogenész is.
055	2TI	001	016	Az Úr legyen irgalmas Onéziforosz háza népéhez, mert sokszor megvidámított engem, és bilincseimet nem szégyellte,
055	2TI	001	017	sőt amikor Rómában volt, buzgón keresett engem, és meg is talált.
055	2TI	001	018	Adja meg neki az Úr, hogy találjon irgalmasságot nála ama napon. És hogy milyen nagy szolgálatot tett Efezusban, azt te tudod a legjobban.
055	2TI	002	001	Te azért, én fiam, erősödjél meg a Jézus Krisztusban való kegyelemben,
055	2TI	002	002	és amiket tőlem hallottál sok tanú előtt, azokat bízd hű emberekre, akik mások tanítására is alkalmasak lesznek.
055	2TI	002	003	Te pedig velem együtt a munka terhét hordozzad, mint Jézus Krisztus jó vitéze.
055	2TI	002	004	Egy harcos sem elegyedik bele az élet dolgaiba, hogy megnyerje annak tetszését, aki őt zsoldjába fogadta.
055	2TI	002	005	Ha pedig versenyez valaki, csak akkor nyer díjat, ha szabályszerűen küzd.
055	2TI	002	006	A dolgozó földművesnek kell a termésből először részesülnie.
055	2TI	002	007	Értsd meg, amit mondok. Az Úr adjon neked belátást mindenben.
055	2TI	002	008	Emlékezz arra, hogy Jézus Krisztus feltámadt a halálból, aki Dávid utóda az én evangéliumom szerint,
055	2TI	002	009	amelyért, mint egy gonosztevő, még fogságot is szenvedek, de Isten beszéde nincs bilincsbe verve!
055	2TI	002	010	Azért mindent elszenvedek a választottakért, hogy ők is elnyerjék a Jézus Krisztusban való üdvösséget örök dicsőséggel együtt.
055	2TI	002	011	Igaz beszéd ez: ha vele együtt meghaltunk, vele együtt fogunk élni.
055	2TI	002	012	Ha tűrünk, vele együtt fogunk uralkodni. Ha megtagadjuk, ő is megtagad minket.
055	2TI	002	013	Ha hűtlenek vagyunk, ő hű marad, mert ő magát nem tagadhatja meg.
055	2TI	002	014	Ezekre emlékeztesd, és kérve kérd őket az Úr színe előtt, hogy ne vitatkozzanak haszontalanul a hallgatók megrontására.
055	2TI	002	015	Igyekezz, hogy Isten előtt becsületesen megállj, mint olyan munkás, aki nem vall szégyent, aki helyesen fejtegeti az igazság beszédét.
055	2TI	002	016	A szentségtelen üres fecsegőket kerüld, mert ezek mind mélyebbre süllyednek az istentelenségben.
055	2TI	002	017	Beszédük, mint a rákos fekély terjed. Közülük való Hümenaiosz és Filétosz,
055	2TI	002	018	akik az igazság mellől eltévelyedtek, és azt mondják, hogy a feltámadás már megtörtént, és így feldúlják egyesek hitét.
055	2TI	002	019	Ám Istennek erős fundamentuma szilárdan áll, amelynek pecsétje ez: „ismeri az Úr az övéit, és álljon el a hamisságtól mindenki, aki Krisztus nevét vallja“.
055	2TI	002	020	Egy nagy házban pedig nemcsak arany és ezüstedény van, hanem fából és cserépből való is. Amazokat megbecsülik, emezek pedig mindennapi használatra valók.
055	2TI	002	021	Aki tehát távol tartja magát ezektől az emberektől, megbecsült, megszentelt edény lesz, gazdájának hasznos, aki minden jó cselekedetre alkalmas.
055	2TI	002	022	Az ifjúkori kívánságokat pedig kerüld! Kövesd az igazságot, a hitet, a szeretetet, a békességet azokkal együtt, akik tiszta szívből segítségül hívják az Urat.
055	2TI	002	023	A botor és gyerekes vitatkozásokat pedig kerüld, hiszen tudod, hogy azok csak viszálykodást szülnek.
055	2TI	002	024	Az Úr szolgája pedig ne viszálykodjék, hanem legyen mindenkihez nyájas, tanításra alkalmas, türelmes,
055	2TI	002	025	aki szelíden fenyíti az ellenszegülőket, hátha Isten megadja nekik, hogy megtérve megismerjék az igazságot,
055	2TI	002	026	és kiszabaduljanak az ördög csapdájából, aki foglyul ejtette őket a maga akaratának teljesítésére.
055	2TI	003	001	Azt pedig tudd meg, hogy az utolsó napokban nehéz idők következnek.
055	2TI	003	002	Az emberek önzők, kapzsik, kérkedők, kevélyek, káromkodók, szüleik iránt engedetlenek, hálátlanok, istentelenek,
055	2TI	003	003	szeretetlenek, kérlelhetetlenek, rágalmazók, mértéktelenek, kegyetlenek, a jónak nem kedvelői,
055	2TI	003	004	árulók, vakmerők, felfuvalkodottak lesznek, akik inkább a gyönyört, mint Istent szeretik.
055	2TI	003	005	Az ilyeneknél megvan az istenfélelem látszata, de megtagadják annak erejét. Ezeket kerüld.
055	2TI	003	006	Mert ezek közül valók azok, akik betolakodnak a házakba, és foglyul ejtik a bűnökkel megterhelt és sokféle kívánságtól űzött asszonykákat,
055	2TI	003	007	akik mindig tanulnak, de az igazság megismerésére soha el nem jutnak.
055	2TI	003	008	Ahogyan Jannész és Jambrész ellenálltak Mózesnek, úgy ezek is ellenállnak az igazságnak, romlott gondolkodású, a hit dolgában nem becsületes emberek.
055	2TI	003	009	De nem jutnak előbbre, mert esztelenségük nyilvánvaló lesz mindenki előtt, amint amazoké is az lett.
055	2TI	003	010	Te azonban követted az én tanításomat, életmódomat, szándékomat, hitemet, hosszútűrésemet, szeretetemet, türelmemet,
055	2TI	003	011	üldöztetéseimet, szenvedéseimet, amelyek Antiókhiában, Ikóniumban, Lisztrában értek. Micsoda üldöztetéseket szenvedtem el! De mindezekből megszabadított engem az Úr!
055	2TI	003	012	De hiszen mindenkit üldözni fognak, aki Krisztus Jézusban istenfélően akar élni.
055	2TI	003	013	A gonosz emberek és az ámítók még tovább mennek a gonoszságban, tévelyegve és másokat is megtévesztve.
055	2TI	003	014	De te maradj meg abban, amit tanultál, és amiről meggyőződtél, tudva, kitől tanultad.
055	2TI	003	015	Mert gyermekségedtől fogva ismered a szent írásokat, amelyek bölccsé tehetnek téged az üdvösségre a Krisztus Jézusban való hit által.
055	2TI	003	016	A teljes Írás Istentől ihletett, és hasznos a tanításra, a feddésre, a megjobbításra, az igazságban való nevelésre,
055	2TI	003	017	hogy az Isten embere alkalmas és a jó cselekvésére kész legyen.
055	2TI	004	001	Kérlek azért Isten és Krisztus Jézus színe előtt, aki ítélni fog élőket és holtakat eljövetelekor az ő országában,
055	2TI	004	002	hogy hirdesd az igét, állj elő vele alkalmas és alkalmatlan időben, ints, fedj, buzdíts teljes béketűréssel és tanítással.
055	2TI	004	003	Mert lesz idő, amikor az egészséges tanítást nem fogják elviselni, hanem saját kívánságaik szerint szereznek maguknak tanítókat, akik kedvük szerint beszélnek,
055	2TI	004	004	és az igazságtól elfordítják fülüket, de a mesékhez odafordulnak.
055	2TI	004	005	De te józan légy mindenben, viseld el a bajokat, végezd az evangélista munkáját, és szolgálatodat teljesen betöltsd.
055	2TI	004	006	Mert én immár megáldoztatom, és az én elköltözésem ideje elérkezett.
055	2TI	004	007	Ama nemes harcot megharcoltam, futásomat elvégeztem, a hitet megtartottam.
055	2TI	004	008	Végezetül eltétetett nekem az igazság koronája, amelyet megad nekem az Úr, az igaz bíró ama napon, de nemcsak nekem, hanem mindazoknak is, akik vágyva várják az ő megjelenését.
055	2TI	004	009	Igyekezz mielőbb hozzám jönni,
055	2TI	004	010	mert Démász engem elhagyott a jelenvaló világhoz ragaszkodva, és elment Thesszalonikába, Kreszcensz Galáciába, Titusz pedig Dalmáciába.
055	2TI	004	011	Egyedül Lukács van velem. Márkot vedd magadhoz, és hozd magaddal, mert hasznát veszem a szolgálatban.
055	2TI	004	012	Tükhikoszt pedig Efezusba küldtem.
055	2TI	004	013	A köpenyemet, amelyet Tróászban Karposznál hagytam, jöttödben hozd el és a könyveket is, különösen a kéziratokat.
055	2TI	004	014	A rézműves Alexandrosz sok bajt szerzett nekem. Az Úr majd megfizet neki cselekedetei szerint.
055	2TI	004	015	Tőle te is őrizkedj, mert szerfelett ellenállt beszédünknek.
055	2TI	004	016	Első védekezésem alkalmával senki sem volt mellettem, sőt mindnyájan elhagytak, de ne róják fel nekik.
055	2TI	004	017	Az Úr mellettem állt, és megerősített engem, hogy teljesen elvégezzem az igehirdetést, hogy azt minden pogány meghallja. Az oroszlán szájából is megmenekültem.
055	2TI	004	018	Megszabadít engem az Úr minden gonosz cselekedettől, és megtart az ő mennyei országára, akinek dicsőség örökkön-örökké! Ámen.
055	2TI	004	019	Köszöntsd Priszkát és Akvilát és Onéziforosz háza népét.
055	2TI	004	020	Erasztosz Korinthusban maradt, Trofimoszt pedig Milétoszban hagytam betegen.
055	2TI	004	021	Igyekezz tél előtt eljönni. Köszönt téged Eubulosz és Pudensz, Linosz, Klaudia és mind az atyafiak.
055	2TI	004	022	Az Úr legyen lelkeddel! Kegyelem veletek! Ámen.
#
# BOOK	056	TIT	Titus	Titushoz
056	TIT	001	001	Pál, Isten szolgája, Jézus Krisztusnak pedig apostola, Isten választottai hitének és az igazság megismerésének megfelelően, az igazi kegyesség szerint,
056	TIT	001	002	az örök élet reménységében, amelyet az igazmondó Isten örök időknek előtt megígért,
056	TIT	001	003	kijelentette pedig a maga idejében az ő igéjét az igehirdetés által, amely rám bízatott a mi megtartó Istenünknek parancsolata szerint, Titusznak, a közös hit szerint való igaz fiamnak:
056	TIT	001	004	Kegyelem, irgalmasság és békesség az Atya Istentől és az Úr Jézus Krisztustól, a mi Megtartónktól.
056	TIT	001	005	Azért hagytalak téged Krétában, hogy a hátramaradt dolgokat hozd rendbe, és rendelj városonként gyülekezeti elöljárókat, ahogy meghagytam neked,
056	TIT	001	006	ha van feddhetetlen, egyfeleségű férfi, akinek gyermekei hívők, és kicsapongással vagy engedetlenséggel nem vádolhatók.
056	TIT	001	007	Mert szükséges, hogy a püspök feddhetetlen legyen, mint Isten sáfára, nem akaratos, nem haragos, nem részeges, nem kötekedő, nem nyereségre vágyó,
056	TIT	001	008	hanem vendégszerető, jóakaratú, mértékletes, igaz, tiszta, önmegtartóztató,
056	TIT	001	009	aki a tanítással egyező igaz beszédhez tartja magát, hogy az egészséges tanítással inthesse és meggyőzze az ellenszegülőket.
056	TIT	001	010	Mert sok az engedetlen, fecsegő és ámító, különösen is a körülmetéltek között,
056	TIT	001	011	akiket el kell hallgattatni, akik egész családokat feldúlnak, nyereségvágyból olyasmit tanítanak, amit nem volna szabad.
056	TIT	001	012	Valaki közülük, saját prófétájuk, ezt mondta: „A krétaiak mindig hazudnak, gonosz fenevadak, falánk naplopók“.
056	TIT	001	013	Ez a vélemény igaz. Ezért fedd őket kímélet nélkül, hogy a hitben egészségesek legyenek,
056	TIT	001	014	ne törődjenek a zsidó mesékkel és az igazságot megvető emberek parancsaival.
056	TIT	001	015	Minden tiszta a tisztának, de a tisztátalanoknak és hitetleneknek semmi sem tiszta, mert tisztátalan mind elméjük, mind lelkiismeretük.
056	TIT	001	016	Vallják, hogy Istent ismerik, de cselekedeteikkel tagadják, utálatosak és engedetlenek, minden jó cselekedetre alkalmatlanok.
056	TIT	002	001	Te pedig azt hirdesd, ami az egészséges tanításnak megfelel,
056	TIT	002	002	hogy az idős emberek józanok legyenek, tisztességesek, mértékletesek, a hitben, szeretetben, állhatatosságban egészségesek.
056	TIT	002	003	Hasonlóképen az idős asszonyok is szentekhez illően viselkedjenek, ne legyenek patvarkodók, sem a mértéktelen borivás rabjai, hanem tanítsanak a jóra.
056	TIT	002	004	Oktassák a fiatal asszonyokat, hogy férjüket és gyermekeiket szeressék.
056	TIT	002	005	Legyenek mértékletesek, tiszták, háziasak, jók, férjüknek engedelmesek, hogy Isten beszédét miattuk ne gyalázzák.
056	TIT	002	006	Az ifjakat hasonlóképen intsd, hogy legyenek mértékletesek.
056	TIT	002	007	Te magad légy példaképük a jó cselekedetekben, mutass nekik a tanításban romlatlanságot, komolyságot,
056	TIT	002	008	egészséges, feddhetetlen beszédet, hogy az ellenfél megszégyenüljön, mivel semmi rosszat nem tud rólatok mondani.
056	TIT	002	009	A szolgákat intsd, hogy uruknak engedelmeskedjenek, mindenben kedvüket keressék, ne ellenkezzenek,
056	TIT	002	010	ne lopkodjanak, hanem teljes és igaz hűséget tanúsítsanak, hogy megtartó Istenünk tanításának mindenben díszére váljanak.
056	TIT	002	011	Mert megjelent Isten üdvözítő kegyelme minden embernek,
056	TIT	002	012	amely arra tanít minket, hogy megtagadva a hitetlenséget és a világi kívánságokat, mértékletesen, igazán és szentül éljünk a jelenvaló világon,
056	TIT	002	013	várva azt a boldog reménységet és a nagy Istennek és a megtartó Jézus Krisztusnak dicsőséges megjelenését,
056	TIT	002	014	aki önmagát adta értünk, hogy megváltson minket minden hamisságtól, és tisztítson magának tulajdonul olyan népet, amely jó cselekedetekre törekszik.
056	TIT	002	015	Ezt hirdesd, ints, feddj teljes határozottsággal. Senki téged meg ne vessen.
056	TIT	003	001	Emlékeztessed őket arra, hogy a hatóságoknak és a felsőbbségnek engedelmeskedjenek, és minden jó cselekedetre készek legyenek.
056	TIT	003	002	Senkit ne szidalmazzanak, ne veszekedjenek, gyöngédek legyenek, teljes szelídséget tanúsítva mindenki iránt.
056	TIT	003	003	Mert régen mi is esztelenek, engedetlenek, tévelygők, különböző kívánságok és gyönyörök rabjai, gonoszságban és irigységben élők, gyűlöletesek és egymást gyűlölők voltunk,
056	TIT	003	004	de amikor a mi megtartó Istenünknek jósága és emberszeretete megjelent,
056	TIT	003	005	nem az igaz cselekedetekért, amelyeket mi cselekedtünk, hanem az ő irgalmasságából tartott meg minket az újjászületés fürdője és a Szentlélek megújítása által,
056	TIT	003	006	amelyet bőséggel árasztott ránk a mi megtartó Jézus Krisztusunk által,
056	TIT	003	007	hogy az ő kegyelméből megigazulva, reménységünk szerint az örök élet örökösei legyünk.
056	TIT	003	008	Igaz ez a beszéd, és szeretném, hogy erről határozottan tégy bizonyságot, hogy igyekezzenek jó cselekedetekkel elöljárni azok, akik Istenben hisznek. Ezek jók és hasznosak az embereknek.
056	TIT	003	009	Kerüld azonban a balgatag vitatkozásokat, a nemzetségtáblákkal kapcsolatos kérdéseket, a civakodást és a törvényeskedő harcokat, mert ezek haszontalanok és hiábavalók.
056	TIT	003	010	A tévtanítót egy-két figyelmeztetés után kerüld,
056	TIT	003	011	tudva, hogy az ilyen letért a jó útról, vétkezik, és önmagát ítéli el.
056	TIT	003	012	Amikor Artemászt vagy Tükhikoszt hozzád küldöm, siess hozzám jönni Nikopoliszba, mert elhatároztam, hogy ott töltöm a telet.
056	TIT	003	013	A törvénytudó Zénászt és Apollóst gondosan indítsd útnak, hogy semmiben se legyen hiányuk.
056	TIT	003	014	Tanulják meg a mieink is, hogy jó cselekedetekkel járjanak elöl a sürgős szükségletek kielégítésére, hogy gyümölcstelenek ne legyenek.
056	TIT	003	015	Köszöntenek téged a velem levők mindnyájan. Köszöntsd azokat, akik szeretnek minket a hitben. Kegyelem mindnyájatokkal! Ámen.
#
# BOOK	057	PHM	Philemon	Filemonhoz
057	PHM	001	001	Pál, Jézus Krisztusnak foglya és Timóteus, az atyafi, Filemonnak, a mi szeretett munkatársunknak,
057	PHM	001	002	Appiának, a szeretettnek, és Arkhiposznak, a mi bajtársunknak és a te házadnál lévő gyülekezetnek:
057	PHM	001	003	Kegyelem néktek és békesség Istentől, a mi Atyánktól és az Úr Jézus Krisztustól.
057	PHM	001	004	Hálát adok az én Istenemnek mindenkor, emlegetve téged imádságaimban,
057	PHM	001	005	mert hallok a te szeretetedről és hitedről, amely az Úr Jézus iránt és minden szent iránt van benned,
057	PHM	001	006	hogy a hitben való közösségünk hatékony legyen minden jónak a felismerésére a Krisztus ügyében.
057	PHM	001	007	Mert sok örömünk és vigasztalásunk van a te szeretetedben, hogy a szentek szívét megvidámítottad.
057	PHM	001	008	Ezért, bár Krisztusban bátran meg is parancsolhatnám neked azt, ami a kötelességed,
057	PHM	001	009	a szeretet miatt inkább csak kérlek, én, az öreg Pál, most pedig Jézus Krisztusnak foglya.
057	PHM	001	010	Kérlek téged az én fiamért, Onézimoszért, akit fogságomban szültem,
057	PHM	001	011	aki neked egykor haszontalan volt, most pedig mind neked, mind nekem igen hasznos,
057	PHM	001	012	akit visszaküldtem hozzád, mint saját szívemet, hogy fogadd magadhoz!
057	PHM	001	013	Magamnál akartam ugyan tartani, hogy helyetted szolgáljon nekem az evangéliumért szenvedett fogságomban.
057	PHM	001	014	De a te megkérdezésed nélkül semmit sem akartam tenni, hogy jótetted ne kikényszerített, hanem önkéntes legyen.
057	PHM	001	015	Mert talán azért vált meg tőled ideig-óráig, hogy örökre visszakapjad.
057	PHM	001	016	Most már nem úgy, mint szolgát, hanem mint szeretett atyafit, különösképpen nekem, de mennyivel inkább neked, test szerint is és az Úrban is.
057	PHM	001	017	Ha tehát engem társadnak tartasz, úgy fogadd őt magadhoz, mint engem.
057	PHM	001	018	Ha pedig valamit vétett ellened, vagy adósod, azt nekem számítsd fel.
057	PHM	001	019	Én, Pál saját kezűleg írom: én meg fogom téríteni neked. Arról nem is szólva, hogy ezen felül magaddal is adós vagy nekem.
057	PHM	001	020	Bizony, atyámfia, jótettet várok tőled az Úrban. Vidámítsd meg az én szívemet is az Úrban!
057	PHM	001	021	Engedelmességedben bízva írtam neked, tudva, hogy még többet is fogsz tenni annál, amit mondok.
057	PHM	001	022	Egyúttal készíts szállást is nekem, mert remélem, hogy imádságaitokért ajándékul kaptok engem.
057	PHM	001	023	Köszönt téged Epafrász, fogolytársam a Krisztus Jézusban,
057	PHM	001	024	Márk, Arisztarkhosz, Démász és Lukács, az én munkatársaim.
057	PHM	001	025	A mi Urunk Jézus Krisztusnak kegyelme legyen a ti lelketekkel!
#
# BOOK	058	HEB	Hebrews	Zsidókhoz
058	HEB	001	001	Miután Isten régen sokszor és sokféleképpen szólt az atyáknak a próféták által, ez utolsó időkben szólott nekünk Fia által,
058	HEB	001	002	akit mindennek örökösévé tett, aki által a világot is teremtette,
058	HEB	001	003	aki az ő dicsőségének visszatükröződése, és az ő valóságának képmása, aki hatalma szavával fenntartja a mindenséget, aki minket bűneinktől megtisztított, a mennyei Felségnek jobbjára ült,
058	HEB	001	004	annyival kiválóbb lévén az angyaloknál, amennyivel különb nevet örökölt azoknál.
058	HEB	001	005	Mert kinek mondta valaha is az angyalok közül: „Én fiam vagy te, én ma szültelek téged?“Vagy ezt: „Én leszek neki atyja, és ő lesz nekem fiam?“
058	HEB	001	006	Amikor pedig behozza az ő elsőszülöttét a világba, így szól: „Imádják őt az Isten angyalai.“
058	HEB	001	007	Az angyalokról így szól: „Az angyalait szelekké teszi, és szolgáit tűz lángjává.“
058	HEB	001	008	Ámde a Fiúról így: „A te királyi széked, ó, Isten, megáll örökké. Igazságnak pálcája a te országodnak pálcája.
058	HEB	001	009	Szeretted az igazságot és gyűlölted a hamisságot, ezért felkent téged az Isten, a te Istened, öröm olajával társaid fölé.
058	HEB	001	010	Uram, te kezdetben alapítottad a földet és a te kezed alkotása az ég.
058	HEB	001	011	Azok elvesznek, de te megmaradsz, és azok mind elavulnak, mint a ruha,
058	HEB	001	012	palásként összehajtod azokat, te pedig ugyanaz maradsz, és esztendeid nem fogynak el.“
058	HEB	001	013	Melyik angyalnak mondta: „Ülj az én jobb kezem felől, míg ellenségeidet lábaid zsámolyává teszem.“
058	HEB	001	014	Vajon ezek nem szolgáló lelkek-e mind, akik azokért küldettek szolgálatra, akik örökölni fogják az üdvösséget?
058	HEB	002	001	Ezért még inkább szükséges nekünk a hallottakra figyelnünk, hogy el ne sodródjunk.
058	HEB	002	002	Mert ha az angyalok által hirdetett ige olyan erős volt, hogy minden bűn és engedetlenség elvette igazságos büntetését,
058	HEB	002	003	akkor hogyan menekülünk meg mi, ha nem törődünk ilyen nagy üdvösséggel? Ezt kezdetben az Úr hirdette, és mindazok, akik hallották, megerősítették számunkra.
058	HEB	002	004	Velük együtt Isten is bizonyságot tett erről jelekkel, csodákkal és sokféle erővel, a Szentlélek ajándékaival, amelyeket akarata szerint osztott szét.
058	HEB	002	005	Mert nem angyaloknak vetette alá az eljövendő világot, amelyről szólunk.
058	HEB	002	006	Sőt valahol valaki így tett bizonyságot: Micsoda az ember, hogy megemlékezel róla, vagy az emberfia, hogy gondod van rá?
058	HEB	002	007	Rövid időre kisebbé tetted őt az angyaloknál, dicsőséggel és tisztességgel megkoronáztad és úrrá tetted kezeid munkáin,
058	HEB	002	008	mindent lábai alá vetettél. Ha ugyanis mindent alávetett neki, semmit sem hagyott alávetetlenül, de most még nem látjuk, hogy neki minden alávettetett.
058	HEB	002	009	Azt azonban látjuk, hogy Jézus, aki egy kevés időre kisebbé tétetett az angyaloknál, a halál elszenvedéséért dicsőséggel és tisztességgel koronáztatott meg, hogy Isten kegyelméből mindenkiért megízlelje a halált.
058	HEB	002	010	Úgy illett ugyanis, hogy az, akiért van a mindenség, és aki által van a mindenség, aki sok fiát vezeti dicsőségre, üdvösségük fejedelmét szenvedések által tegye tökéletessé.
058	HEB	002	011	Mert a megszentelő és a megszenteltek egytől származnak. Ezért nem szégyelli őket atyafiaknak hívni,
058	HEB	002	012	amikor ezt mondja: „Hirdetem a te nevedet az én atyámfiainak, az anyaszentegyházban mondok neked dicséretet.“
058	HEB	002	013	És ismét: „Én őbenne bízom.“És ismét: „Íme, itt vagyok én és a gyermekek, akiket Isten nekem adott.“
058	HEB	002	014	Mivel tehát a gyermekek testből és vérből valók, ő is hasonlóképpen részese lett ezeknek, hogy halála által megsemmisítse azt, akinek hatalma van a halálon, tudniillik az ördögöt,
058	HEB	002	015	és megszabadítsa azokat, akik a haláltól való félelem miatt egész életükben rabok voltak.
058	HEB	002	016	Mert nyilván nem angyalokat karolt fel, hanem Ábrahámnak leszármazottait karolja fel.
058	HEB	002	017	Ezért mindenben hasonlóvá kellett lennie az atyafiakhoz, hogy könyörülő és hű főpap legyen az Isten előtt való dolgokban, hogy engesztelést szerezzen a nép bűneiért.
058	HEB	002	018	Mivel maga is kísértést szenvedett, segíthet azokon, akik megkísértetnek.
058	HEB	003	001	Ezért szent atyafiak, a mennyei elhívás részesei, figyeljetek hitvallásunk apostolára és főpapjára, Jézus Krisztusra,
058	HEB	003	002	aki hű ahhoz, aki őt erre rendelte, ahogyan Mózes is az volt az ő házában.
058	HEB	003	003	Ő ugyanis nagyobb dicsőségre volt méltó, mint Mózes, mint ahogy a ház építőjének nagyobb a tisztessége, mint a háznak.
058	HEB	003	004	Mert minden háznak van építője, aki pedig mindent felépített, az Isten az.
058	HEB	003	005	Mózes is hű volt az ő egész házában, mint szolga, bizonyságául annak, amit hirdetett.
058	HEB	003	006	Krisztus ellenben, mint Fiú áll a maga háza felett. Az Ő háza mi vagyunk, ha a bizodalmat és a reménység dicsekedését mindvégig szilárdan megtartjuk.
058	HEB	003	007	Ezért amint a Szentlélek mondja: „Ma, ha az ő szavát halljátok,
058	HEB	003	008	meg ne keményítsétek szíveteket, mint az elkeseredéskor, a kísértés napján a pusztában,
058	HEB	003	009	ahol a ti atyáitok próbára tettek és megkísértettek engem, bár látták cselekedeteimet.
058	HEB	003	010	Ezért negyven esztendeig haragudtam arra a nemzedékre, és ezt mondtam: mindig tévelyegnek szívükben, nem ismerték meg az én utaimat.
058	HEB	003	011	Ezért megesküdtem haragomban, hogy nem fognak bemenni az én nyugodalmamba.“
058	HEB	003	012	Vigyázzatok, atyámfiai, hogy ne legyen közületek senkinek sem hitetlen, gonosz szíve, nehogy az élő Istentől elszakadjon,
058	HEB	003	013	hanem intsétek egymást minden napon, míg tart a ma, hogy egyikőtöket se keményítse meg a bűn csalárdsága.
058	HEB	003	014	Mert részeseivé lettünk a Krisztusnak, ha eleitől fogva mind végig szilárdan megtartjuk bizodalmunkat.
058	HEB	003	015	Azt mondja ugyanis: „Ma, ha az ő szavát halljátok, meg ne keményítsétek a ti szíveteket, mint az elkeseredéskor.“
058	HEB	003	016	Kik keseredtek el, amikor ezt hallották? Nem azok, akik Mózes vezetésével kijöttek Egyiptomból?
058	HEB	003	017	Kikre haragudott negyven esztendeig? Nem azokra, akik vétkeztek, akiknek teste elhullott a pusztában?
058	HEB	003	018	Kiknek esküdött meg, hogy nem mennek be nyugodalmába? Nem azoknak, akik engedetlenek voltak?
058	HEB	003	019	Látjuk is, hogy nem mehettek be hitetlenségük miatt.
058	HEB	004	001	Amíg megvan az Ő nyugodalmába való bemenetel ígérete, óvakodjunk, nehogy valaki közülünk lemaradjon erről.
058	HEB	004	002	Mert nekünk is hirdették az evangéliumot, miképpen azoknak, de nem használt nekik a hallott ige, mert nem párosították hittel azok, akik hallották.
058	HEB	004	003	Mert mi, hívők, bemegyünk a nyugodalomba, amiképpen megmondta: „Megesküdtem haragomban, hogy nem mennek be az én nyugodalmamba, “jóllehet munkáit a világ teremtése óta befejezte.
058	HEB	004	004	Mert valahol a hetedik napról így szólt: „Munkája után megnyugodott Isten a hetedik napon.“
058	HEB	004	005	Majd ismét: „Nem mennek be az én nyugodalmamba.“
058	HEB	004	006	Mivel áll az, hogy némelyek bemennek abba, azok viszont, akiknek először hirdettetett az evangélium nem mentek be engedetlenségük miatt,
058	HEB	004	007	ismét meghatároz egy napot. Dávid által annyi idő múltán így szól, amint előbb is mondtuk: „Ma, ha az ő szavát halljátok, meg ne keményítsétek szíveteket.“
058	HEB	004	008	Mert ha Józsué bevitte volna őket a nyugodalomba, nem szólna azután egy másik napról.
058	HEB	004	009	Ezért még van szombatnapi nyugalom Isten népe számára.
058	HEB	004	010	Mert aki bement Isten nyugodalmába, az maga is megnyugodott munkájától, mint Isten a magáétól.
058	HEB	004	011	Igyekezzünk tehát bemenni abba a nyugodalomba, hogy senki se essék el a hitetlenség hasonló példája szerint.
058	HEB	004	012	Mert Isten beszéde élő és ható, élesebb minden kétélű fegyvernél, és áthatol a szívnek és léleknek, az ízeknek és a velőknek megoszlásáig, és megítéli a gondolatokat és a szív indulatait.
058	HEB	004	013	Nincs olyan teremtmény, amely nyilvánvaló ne lenne előtte, sőt mindenki mezítelen és leplezetlen az ő szemei előtt. Neki tartozunk számadással.
058	HEB	004	014	Mivel tehát nagy főpapunk van, aki áthatolt az egeken, Jézus, Isten Fia, ragaszkodjunk hitvallásunkhoz.
058	HEB	004	015	Mert nem olyan főpapunk van, aki ne tudna megindulni gyarlóságainkon, hanem aki mindenben megkísértetett hozzánk hasonlóan, kivéve a bűnt,
058	HEB	004	016	járuljunk azért bizalommal a kegyelem trónusához, hogy irgalmasságot nyerjük, és kegyelmet találjunk, amikor segítségre van szükségünk.
058	HEB	005	001	Mert az emberek közül választott minden főpapnak az a rendeltetése, hogy az embereket képviselve Isten előtt, ajándékokat és áldozatokat mutasson be a bűnökért,
058	HEB	005	002	aki képes együtt érezni a tudatlanokkal és tévelygőkkel, hiszen maga is körül van véve gyarlósággal.
058	HEB	005	003	Ezért nemcsak a népért, de önmagáért is köteles bűnért való áldozatot bemutatni.
058	HEB	005	004	Senki sem szerezheti meg magának ezt a tisztséget, csak akit Isten hív el, mint Áront is.
058	HEB	005	005	Hasonlóképpen Krisztus sem maga dicsőítette meg magát azzal, hogy főpap lett, hanem aki így szólt hozzá: „Az én fiam vagy te, ma szültelek téged.“
058	HEB	005	006	Másutt így mondja: „Te örökkévaló pap vagy, Melkisédek rendje szerint.“
058	HEB	005	007	Ő testi élete idején könyörgésekkel és esedezésekkel, erős kiáltás és könnyhullatás közben járult ahhoz, aki képes megszabadítani őt a halálból, és meghallgattatott istenfélelméért.
058	HEB	005	008	Noha Fiú volt, megtanulta abból, amiket szenvedett, az engedelmességet,
058	HEB	005	009	és tökéletességre jutva, örök üdvösség szerzője lett mindazoknak, akik neki engedelmeskednek,
058	HEB	005	010	mert Isten őt Melkisédek rendje szerinti főpapnak nevezte.
058	HEB	005	011	Róla nekünk még sok mondanivalónk van, de nehéz megmagyarázni, mivel restek lettetek a hallásra,
058	HEB	005	012	mert noha jelenleg már tanítóknak kellene lennetek, ismét arra van szükségeket, hogy Isten beszédének alapelemeire tanítson valaki titeket, és olyanok lettetek, mint akinek tejre van szüksége és nem kemény eledelre.
058	HEB	005	013	Mert mindenki, aki a tejen él, járatlan az igazság igéjében, mivel kiskorú.
058	HEB	005	014	Az érett korúaknak pedig kemény eledel való, mint akiknek már gyakorlott érzéke alkalmas a jó és a rossz között való különbségtételre.
058	HEB	006	001	Ezért elhagyva a Krisztusról való kezdetleges tanítást, törekedjünk érett korúságra, ne rakjuk le újra alapját a holt cselekedetekből való megtérésnek és az Istenbe való hitnek,
058	HEB	006	002	a mosakodásokról, kézrátételekről, a halottak feltámadásáról és az örök ítéletről szóló tanításnak.
058	HEB	006	003	Ezt meg is tesszük, ha Isten megengedi.
058	HEB	006	004	Mert az lehetetlen, hogy akik egyszer megvilágosíttattak, megízlelve a mennyei ajándékot, és részeseivé lettek a Szentléleknek,
058	HEB	006	005	és megízlelték Istennek jó beszédét és a jövendő világnak erőit,
058	HEB	006	006	de elestek, ismét megújuljanak a megtérésre, mint akik maguknak újra megfeszítik Isten Fiát, és meggyalázzák őt.
058	HEB	006	007	Mert a föld, amely beissza a gyakran ráhulló esőt, és hasznos termést hoz azoknak, akiknek a számára művelik, áldást nyer Istentől.
058	HEB	006	008	Amely pedig tövist és bogáncsot terem, az megvetett és átokra méltó s végül fölégetik.
058	HEB	006	009	De rólatok, szeretteim, ha így szólunk is, ezeknél jobbról vagyunk meggyőződve, hogy eljuttok az üdvösségre.
058	HEB	006	010	Mert nem igazságtalan az Isten, hogy elfeledkezne a ti cselekedeteitekről és a szeretetről, amelyet neve iránt tanúsíttok, amikor szolgáltatok és szolgáltok a szenteknek.
058	HEB	006	011	Azt kívánjuk, hogy közületek mindenki ugyanazt a buzgóságot tanúsítsa mindvégig, míg a reménység bizonyossággá nem lesz.
058	HEB	006	012	Ne legyetek restek, hanem kövessétek azokat, akik a hit és béketűrés által öröklik az ígéreteket.
058	HEB	006	013	Amikor Isten ígéretet tett Ábrahámnak, mivel nem esküdhetett nagyobbra, önmagára esküdött,
058	HEB	006	014	és így szólt: „Bizony megáldván megáldalak téged, és megsokasítván megsokasítlak téged!“
058	HEB	006	015	És így, miután béketűréssel várt, elnyerte az ígéretet.
058	HEB	006	016	Mert az emberek önmaguknál nagyobbra esküsznek, és náluk minden vitának vége a megerősítésül mondott eskü.
058	HEB	006	017	Ezért Isten is még nyomatékosabban akarva megmutatni az ígéret örököseinek döntése változtathatatlan voltát, esküvel kezeskedett arról.
058	HEB	006	018	Így e két változhatatlan tény által, amelyekre nézve lehetetlen, hogy az Isten hazudjon, erős vigasztalásunk legyen nekünk, akik odamenekültünk, hogy megragadjuk az előttünk lévő reménységet,
058	HEB	006	019	amely lelkünknek biztos és erős horgonya, amely a kárpit mögé hatol,
058	HEB	006	020	ahová utat nyitva bement értünk Jézus, aki örökkévaló főpap lett a Melkisédek rendje szerint.
058	HEB	007	001	Mert ez a Melkisédek, Sálem királya, a felséges Isten papja, aki a királyok leveréséből visszatérő Ábrahámmal találkozott és őt megáldotta,
058	HEB	007	002	akinek tizedet is adott Ábrahám mindenből, aki először is, ha nevét magyarázzuk, az igazság királya, azután pedig Sálem királya, azaz a békesség királya is,
058	HEB	007	003	aki apa, anya nélkül, nemzetség nélkül való, sem napjainak kezdete, sem életének vége nincs, de miután hasonlóvá lett az Isten Fiához, pap marad örökké.
058	HEB	007	004	De nézzétek, milyen nagy ő, akinek Ábrahám pátriárka tizedet adott zsákmányából.
058	HEB	007	005	Akik Lévi fiai közül nyerik el a papságot, szintén van parancsuk arra, hogy a törvény szerint tizedet szedjenek a néptől, azaz az ő atyafiaiktól, jóllehet ők is Ábrahámtól származtak,
058	HEB	007	006	de az, aki nem az ő nemzetségükből való, mégis tizedet vett Ábrahámtól, és az ígéret birtokosát megáldotta,
058	HEB	007	007	pedig nem lehet vitás, hogy a nagyobb áldja meg a kisebbet.
058	HEB	007	008	Itt halandó emberek szednek tizedet, ott ellenben az, akiről bizonyságunk van, hogy él.
058	HEB	007	009	És hogy úgy mondjam, Ábrahám személyében a tizedet szedő Lévi is tizedet adott,
058	HEB	007	010	mert jelen volt már atyja ágyékában, amikor annak elébe ment Melkisédek.
058	HEB	007	011	Ha tehát a lévita papság által elérhető volna a tökéletesség, (mert a nép ez alatt kapta a törvényt), mi szükség még azt mondani, hogy más pap támadjon Melkisédek rendje szerint és ne az Áron rendje szerint?
058	HEB	007	012	Mert a papság megváltozásával szükségképen megváltozik a törvény is.
058	HEB	007	013	Mert az, akiről ezeket mondjuk, az más nemzetségből származott, amelyből senki sem szolgált az oltárnál,
058	HEB	007	014	mert nyilvánvaló, hogy a mi Urunk Júdából támadt, amely nemzetségre nézve Mózes semmit sem szólt a papságról.
058	HEB	007	015	És az még inkább nyilvánvaló, ha Melkisédekhez hasonlóan támad más pap,
058	HEB	007	016	aki nem a testi leszármazás törvénye szerint, hanem az örökkévaló élet ereje szerint lett pappá.
058	HEB	007	017	A bizonyságtétel így szól: „Te pap vagy örökké, a Melkisédek rendje szerint.“
058	HEB	007	018	Mert az előbbi parancsolat eltöröltetik, mivel erőtlen és haszontalan.
058	HEB	007	019	A törvény ugyanis semmiben sem vezetett tökéletességre, de egy jobb reménységet ébreszt, amely által közeledünk Istenhez.
058	HEB	007	020	Jézus nem eskü nélkül lett pappá, (amazok meg eskü nélkül lettek papokká, )
058	HEB	007	021	hanem annak esküjével, aki azt mondta neki: „Megesküdött az Úr, és nem bánja meg, te pap vagy örökké Melkisédek rendje szerint.“
058	HEB	007	022	Ezért tehát Jézus jobb szövetségnek lett kezesévé.
058	HEB	007	023	Azok jóllehet többen lettek papokká, mert a halál miatt nem maradhattak meg.
058	HEB	007	024	Ő viszont, minthogy örökké megmarad, változhatatlan a papsága.
058	HEB	007	025	Ezért Ő mindenképen üdvözítheti is azokat, akik általa járulnak Istenhez, mert Ő mindenkor él, hogy esedezzék értük.
058	HEB	007	026	Mert ilyen főpap illet hozzánk, aki szent, ártatlan, szeplőtlen, bűn nélküli, és aki magasabbra jutott az egeknél.
058	HEB	007	027	Neki nincs szüksége arra, hogy mint a főpapok napról-napra saját bűneiért mutasson be áldozatot, és csak azután a népéért, mert ezt egyszer s mindenkorra megcselekedte, amikor önmagát föláldozta.
058	HEB	007	028	Mert a törvény gyarló embereket rendelt főpapokká, a törvény utáni eskü szava pedig az örökre tökéletes Fiút.
058	HEB	008	001	A legfontosabb azokra nézve, amiket mondunk az, hogy olyan főpapunk van, aki a mennyei Felség királyi székének jobbjára ült,
058	HEB	008	002	mint a szent helynek és az igazi sátornak szolgája, amelyet az Úr és nem ember épített.
058	HEB	008	003	Mert minden főpapot ajándékok és áldozatok bemutatására rendelnek, ezért szükséges, hogy legyen valamije, amit áldozatul vigyen.
058	HEB	008	004	Ha tehát a földön volna, még csak pap sem lehetne, mert már vannak papok, akik a törvény szerint áldozati ajándékokat mutatnak be,
058	HEB	008	005	Ezek a mennyei dolgok képmásának és árnyékának szolgálnak, ahogyan Isten mondta Mózesnek, amikor fel akarta állítani a sátort: „Meglásd – így szólt –, hogy mindent arra a mintára készíts, amelyet a hegyen láttál.“
058	HEB	008	006	Most azonban a mi főpapunk annyival kiválóbb szolgálatot nyert, amennyivel jobb szövetségnek közbenjárója, amely jobb ígéretek alapján köttetett.
058	HEB	008	007	Mert ha az első kifogástalan lett volna, nem került volna sor a másodikra.
058	HEB	008	008	Mert megdorgálva őket így szól: „Íme, napok jönnek, ezt mondja az Úr, és Izrael házával és Júda házával új szövetséget kötök.
058	HEB	008	009	Nem olyan szövetséget, amelyet kötöttem az ő atyáikkal azon a napon, amikor kézen fogtam őket, hogy kivezessem Egyiptomból. Mivel ők nem maradtak meg az én szövetségemben, azért én sem, törődtem velük“– ezt mondja az Úr.
058	HEB	008	010	„Ez lesz az a szövetség, amelyet kötök Izrael házával ama napok múltán – így szól az Úr –, törvényemet adom elméjükbe, és az ő szívükbe írom be azokat, és Istenük leszek, ők pedig népem.
058	HEB	008	011	Akkor senki sem tanítja az ő felebarátját és atyjafiát ezt mondva: Ismerd meg az Urat! Mert mindnyájan megismernek engem, kicsik és nagyok egyaránt.
058	HEB	008	012	Mert megkegyelmezek álnokságuknak, és bűneikről és gonoszságukról nem emlékezem meg.“
058	HEB	008	013	Amikor az újról beszél, óvá tette az elsőt, ami pedig elavult, közel van az enyészethez.
058	HEB	009	001	Az első szövetségnek is volt istentiszteleti rendtartása és földi szent helye.
058	HEB	009	002	Mert sátort építettek, amelynek első részében volt a gyertyatartó, meg az asztal és azon a szent kenyerek. Ezt nevezték szentélynek.
058	HEB	009	003	A kárpiton túl is volt egy sátor, amelyet szentek szentjének neveztek.
058	HEB	009	004	Ebben volt az arany füstölő oltár és a szövetség ládája minden felől beborítva arannyal. Ebben volt az aranykorsó mannával tele, és Áron kihajtott vesszeje, meg a szövetség táblái.
058	HEB	009	005	Fölötte pedig a dicsőség kerubjai, amelyek beárnyékolták az engesztelés helyét, amiről most nem szükséges külön szólni.
058	HEB	009	006	Ezeket így elrendezve, az első sátorba mindenkor bejárnak a papok az istentisztelet elvégzésére.
058	HEB	009	007	A másodikba azonban egy-egy évben egyszer, csak maga a főpap mehet be azzal a vérrel, amelyet magáért és a nép bűneiért áldoz.
058	HEB	009	008	A Szentlélek ezzel azt jelenti ki, hogy még nem nyílt meg a szentély útja, mert még fennáll az első sátor,
058	HEB	009	009	ami példázat a jelenkori időre, hogy olyan ajándékokat és áldozatokat mutatnak be, amelyek nem képesek lelkiismeretében tökéletessé tenni a szolgálattevőt.
058	HEB	009	010	Éppen úgy, ahogy az ételek, italok, meg különböző tisztálkodási szertartások csak külső rendelkezések, amelyek csak az új rendelkezés idejéig kötelezők.
058	HEB	009	011	Krisztus pedig, mint a jövendő javak főpapja, nagyobb és tökéletesebb, nem kézzel csinált, azaz nem evilágból való sátoron keresztül jelent meg.
058	HEB	009	012	Nem bakok és tulkok vérével, hanem tulajdon vérével ment be egyszer s mindenkorra a szentélybe, örök váltságot szerezve.
058	HEB	009	013	Mert ha a bakoknak és bikáknak vére, meg a tehén hamva a tisztátalanokra hintve megszentel, úgyhogy külsőleg megtisztulnak,
058	HEB	009	014	mennyivel inkább Krisztusnak vére, aki az örökkévaló Lélek által önmagát ártatlanul áldozta fel Istennek, megtisztítja a ti lelkiismereteteket a holt cselekedetektől, hogy az élő Istennek szolgáljatok.
058	HEB	009	015	Így tehát egy új szövetség közbenjárója lett Ő, hogy meghalva az első szövetség alatt elkövetett bűnök váltságáért, az elhívottak elnyerjék az örökkévaló örökségnek ígéretét.
058	HEB	009	016	Mert ahol végrendelet van, szükséges, hogy a végrendelkező halála bekövetkezzék.
058	HEB	009	017	Mivel a végrendelet csak halál esetén érvényes. Ha pedig él a végrendelkező, akkor nem érvényes.
058	HEB	009	018	Innen van az, hogy az első szövetséget sem kötötték meg vér nélkül.
058	HEB	009	019	Mert amikor Mózes a törvény szerint minden parancsolatot elmondott az egész népnek, vette a borjúknak és bakoknak vérét, vízzel és vörös gyapjúval meg izsóppal együtt és meghintette magát a könyvet és az egész népet,
058	HEB	009	020	és ezt mondta: „Ez annak a szövetségnek vére, amelyet Isten számotokra rendelt.“
058	HEB	009	021	Majd a sátort is és az istentiszteletre való összes edényeket hasonlóképpen meghintette vérrel.
058	HEB	009	022	A törvény szerint majdnem mindent vérrel tisztítanak meg, és vérontás nélkül nincs bűnbocsánat.
058	HEB	009	023	Ezért szükséges volt, hogy a mennyei dolgok képmásait ezekkel tisztítsák meg, a mennyei dolgokat azonban ezeknél különb áldozatokkal.
058	HEB	009	024	Mert Krisztus nem kézzel csinált szentélybe, az igazinak csak másolatába ment be, hanem magába a mennybe, hogy most Isten színe előtt megjelenjék értünk.
058	HEB	009	025	Nem azért, hogy sokszor adja magát áldozatul, mint ahogy a főpap évenként bemegy a szentélybe vérrel,
058	HEB	009	026	mert akkor sokszor kellett volna szenvednie a világ teremtése óta. Így pedig csak egyszer jelent meg az idők végén, hogy áldozatával eltörölje a bűnt.
058	HEB	009	027	És amiképpen elvégzett dolog, hogy az emberek egyszer meghaljanak, azután pedig ítélet következzék,
058	HEB	009	028	azonképpen Krisztus is egyszer áldoztatott fel, hogy sokak bűnét elvegye. Másodszor majd nem a bűn miatt jelenik meg azoknak, akik őt várják üdvösségükre.
058	HEB	010	001	Mivelhogy a törvény az eljövendő javaknak csak árnyéka és nem pedig a dolgok valóságos képe, ezért azokkal az áldozatokkal, amelyeket esztendőnként szüntelenül bemutatnak sohasem képesek tökéletességre juttatni az odajárulókat.
058	HEB	010	002	Különben megszűnt volna az áldozás, hiszen akik áldoztak és egyszer megtisztultak, nem éreztek volna bűntudatot.
058	HEB	010	003	De az áldozatok évről-évre emlékeztetnek a bűnökre.
058	HEB	010	004	Mert lehetetlen, hogy a bikák és bakok vére eltörölje a bűnöket.
058	HEB	010	005	Ezért a világba való jövetelekor így szól az Úr: „Áldozatot és ajándékot nem akartál, de testet alkottál nekem.
058	HEB	010	006	Égő és bűnért való áldozatot nem kedveltél.
058	HEB	010	007	Akkor ezt mondtam: Íme itt vagyok, amint a könyvtekercsben írva van rólam hogy cselekedjem, ó, Isten, a te akaratodat.“
058	HEB	010	008	Előbb ezt mondta: „Áldozatot és ajándékot, égő és bűnért való áldozatokat nem akartál, sem nem kedveltél, amiket a törvény szerint mutatnak be.“
058	HEB	010	009	Később így szólt: „Íme, itt vagyok, hogy cselekedjem a te akaratodat.“Eltörli az elsőt, hogy életbe léptesse a másodikat.
058	HEB	010	010	Ez az akarat megszentel minket egyszer s mindenkorra, Jézus Krisztus testének feláldozása által.
058	HEB	010	011	Minden pap naponként szolgálatban áll, és sokszor mutatja be ugyanazokat az áldozatokat, amelyek sohasem képesek eltörölni a bűnöket.
058	HEB	010	012	Ő azonban egyetlen áldozattal áldozott a bűnökért, és mindörökre az Isten jobbjára ült,
058	HEB	010	013	várva, hogy ellenségei zsámolyul vetessenek lábai alá.
058	HEB	010	014	Mert egyetlen áldozatával örökre tökéletessé tette a megszentelteket.
058	HEB	010	015	Bizonyságot tesz pedig erről nekünk a Szentlélek is, mert előre megmondta:
058	HEB	010	016	„Ez az a szövetség, amelyet kötök velük ama napok múltán“így szól az Úr. „Törvényemet szívükbe adom, és elméjükbe írom be azokat.“
058	HEB	010	017	Azután így szól: „Az ő bűneikről és álnokságukról többé meg nem emlékezem.“
058	HEB	010	018	Ahol pedig bűnbocsánat van, ott nincs többé bűnért való áldozat.
058	HEB	010	019	Mivel tehát, atyámfiai, bizodalmunk van a szentélybe való bemenetelre a Jézus vére által,
058	HEB	010	020	azon az úton, amelyet Ő szentelt nekünk, mint új és élő utat, a kárpit, azaz az Ő teste által,
058	HEB	010	021	és mivel nagy papunk van, aki az Isten háza felett áll,
058	HEB	010	022	járuljunk hozzá igaz szívvel, a hitnek teljességével, mint akiknek szíve megtisztult a gonosz lelkiismerettől,
058	HEB	010	023	és testük meg van mosva tiszta vízzel. Tartsuk meg a reménység hitvallását tántoríthatatlanul, mert hű az, aki ígéretet tett.
058	HEB	010	024	És ügyeljünk arra, hogy egymást szeretetre és jócselekedetekre ösztönözzük.
058	HEB	010	025	El nem hagyva a magunk gyülekezetét, ahogyan szokásuk némelyeknek, hanem intvén egymást, annyival is inkább, mert látjátok, hogy ama nap közeledik.
058	HEB	010	026	Mert ha szándékosan vétkezünk az igazság megismerése után, akkor nincs többé bűneinkért való áldozat,
058	HEB	010	027	hanem az ítéletnek valami félelmes várása és a tűz lángja, amely megemészti az ellenszegülőket.
058	HEB	010	028	Aki megveti a Mózes törvényét, az két vagy három tanúvallomása alapján irgalom nélkül meghal.
058	HEB	010	029	Gondoljátok meg, mennyivel súlyosabb büntetésre méltó az, aki az Isten Fiát lábbal tapodja, és a szövetség vérét, amellyel megszenteltetett, tisztátalannak tartja, és a kegyelem Lelkét megveti.
058	HEB	010	030	Mert ismerjük azt, aki így szólt: „Enyém az ítélet, én megfizetek.“És ismét: „Az Úr megítéli az ő népét.“
058	HEB	010	031	Rettenetes az élő Isten kezébe esni.
058	HEB	010	032	Emlékezzetek pedig vissza a régebbi napokra, amelyekben, miután megvilágosodtatok, sok szenvedéssel teljes küzdelmet állottatok ki,
058	HEB	010	033	amikor egyfelől gyalázásokkal és nyomorgattatásokkal nyilvánosság elé hurcoltak titeket, másfelől társai lettetek azoknak, akik így jártak.
058	HEB	010	034	Mert a foglyokkal is együtt szenvedtetek, és vagyonotok elrablását örömmel fogadtátok, mivel tudtátok, hogy jobb és maradandóbb vagyonotok van a mennyben.
058	HEB	010	035	Ne dobjátok el tehát bizodalmatokat, amelynek nagy jutalma van.
058	HEB	010	036	Mert béketűrésre van szükségetek, hogy az Isten akaratát cselekedve elnyerjétek az ígéretet.
058	HEB	010	037	Mert még „egy igen-igen kevés idő, és aki eljövendő, eljön, és nem késik.
058	HEB	010	038	Az igaz ember pedig hitből él. És aki meghátrál, abban nem gyönyörködik a lelkem.“
058	HEB	010	039	De mi nem vagyunk a meghátrálás emberei, hogy elvesszünk, hanem a hitéi, hogy életet nyerjünk.
058	HEB	011	001	A hit pedig a remélt dolgokban való szilárd bizodalom, és a nem látható dolgok létéről való meggyőződés.
058	HEB	011	002	Ezzel szereztek jó tanúbizonyságot a régiek.
058	HEB	011	003	Hit által értjük meg, hogy a világot Isten igéje teremtette, hogy ami látható, a láthatatlanból állt elő.
058	HEB	011	004	Hit által vitt Ábel értékesebb áldozatot Istennek, mint Kain, és ezáltal nyert bizonyságot arról, hogy ő igaz, mert Isten bizonyságot tett áldozati ajándékáról, úgyhogy hite által még holta után is beszél.
058	HEB	011	005	Hit által ragadtatott el Énók, hogy ne lásson halált, és nem találták meg, mert az Isten elragadta őt. Elragadtatása előtt azonban bizonyságot nyert arról, hogy kedves volt Istennek.
058	HEB	011	006	Hit nélkül pedig senki sem lehet kedves Isten előtt, mert aki Isten elé járul, hinnie kell, hogy Ő létezik és megjutalmazza azokat, akik Őt keresik.
058	HEB	011	007	Hit által kapott kijelentést Noé a még nem látott események felől és háznépe megtartására bárkát készített. Így ítélte meg a világot és lett a hitből való igazság örököse.
058	HEB	011	008	Hit által engedelmeskedett Ábrahám, amikor elhívatott, hogy menjen ki arra a helyre, amelyet örökségül fog kapni. És elindult, de nem tudta hová megy.
058	HEB	011	009	Hit által költözött az ígéret földjére, mint idegenbe, sátrakban lakott Izsákkal és Jákóbbal, ugyanannak az ígéretnek örököstársaival.
058	HEB	011	010	Mert várta a szilárd alapokra épülő várost, amelynek építője és alkotója az Isten.
058	HEB	011	011	Hit által nyert erőt Sára is, hogy idős kora ellenére gyermeke legyen, mert hűnek tartotta azt, aki az ígéretet tette
058	HEB	011	012	Ezért attól az egytől, mégpedig mintegy elhalttól származtak olyan sokan, mint az ég csillagai, és mint a tenger partja mellett a fövény, amely megszámlálhatatlan.
058	HEB	011	013	Hitben haltak meg ezek mind, nem nyerve el az ígéreteket, hanem csak látták és üdvözölték azokat, és vallást tettek arról, hogy idegenek és vándorok a földön.
058	HEB	011	014	Mert akik így szólnak, nyíltan kijelentik, hogy hazát keresnek.
058	HEB	011	015	És ha arra a hazára gondoltak volna, amelyből kijöttek, lett volna idejük visszatérni.
058	HEB	011	016	Így azonban jobb után vágyakoztak, tudniillik a mennyei után. Ezért nem szégyelli az Isten, hogy őt Istenüknek nevezzék, mert nekik készített várost.
058	HEB	011	017	Hit által áldozta fel Ábrahám Izsákot, próbára tétetvén, és az egyszülöttét vitte áldozatul, ő, aki az ígéreteket elnyerte,
058	HEB	011	018	akinek megmondatott: Izsáktól lesznek utódaid.
058	HEB	011	019	Úgy gondolkozott ugyanis, hogy Isten a halálból is képes őt feltámasztani. Éppen ezért példaképen visszakapta őt.
058	HEB	011	020	Hit által áldotta meg Izsák Jákóbot és Ézsaut az eljövendőkre nézve.
058	HEB	011	021	Hit által áldotta meg a haldokló Jákób József mindegyik fiát, és botja végére hajolva imádkozott.
058	HEB	011	022	Hit által emlékezett meg élete végén József Izrael fiainak kivonulásáról, és rendelkezett teteme felől.
058	HEB	011	023	Hit által rejtegették Mózest szülei születése után három hónapig, mivel látták, hogy szép a gyermek, és nem féltek a király parancsától.
058	HEB	011	024	Hit által tiltakozott Mózes, amikor felnövekedett, hogy a fáraó leánya fiának mondják.
058	HEB	011	025	Mert inkább választotta az Isten népével való együtt sanyargatást, mint a bűnnek ideig-óráig való gyönyörűségét.
058	HEB	011	026	Mert Egyiptom kincseinél nagyobb gazdagságnak tartotta a Krisztusért való gyalázatot, mert a megjutalmazásra tekintett.
058	HEB	011	027	Hit által hagyta el Egyiptomot, nem félve a király haragjától, mert erős szívű volt, mintha látta volna a láthatatlant.
058	HEB	011	028	Hit által rendelte el a pászkát és a vérrel való meghintést, hogy az öldöklő angyal ne bánthassa az elsőszülötteket.
058	HEB	011	029	Hit által keltek át a Vörös-tengeren, mint valami szárazföldön, amit az egyiptomiak is megpróbáltak, de elmerültek.
058	HEB	011	030	Hit által omlottak le Jerikónak kőfalai, amikor azokat hét napon át körüljárták.
058	HEB	011	031	Hit által nem veszett el az engedetlenekkel együtt Ráháb, a parázna nő, amikor a kémeket békességgel befogadta.
058	HEB	011	032	És mit mondjak még? Hiszen kifogynék az időből, ha szólnék Gedeonról, Bárákról, Sámsonról, Jeftéről, Dávidról, Sámuelről és a prófétákról.
058	HEB	011	033	Akik hit által országokat győztek le, igazságot cselekedtek, az ígéreteket elnyerték, az oroszlánok száját betömték.
058	HEB	011	034	Kioltották a tűz erejét, megmenekültek a kard élétől, felerősödtek a betegségből, erősek lettek a háborúban, megfutamították az idegenek seregét.
058	HEB	011	035	Az asszonyok feltámadás útján visszakapták halottaikat, másokat viszont kínpadra vontak, mivel nem fogadták el a szabadulást, hogy dicsőségesebb feltámadásban legyen részük.
058	HEB	011	036	Mások pedig megszégyenítések és megostoroztatások próbáját állták ki, sőt még bilincseket és börtönt is.
058	HEB	011	037	Megkövezték őket, kínpróbát szenvedtek, szétfűrészelték, kardélre hányták őket. Juhoknak és kecskéknek bőrében bujdostak, nélkülözve, nyomorgattatva, gyötörtetve,
058	HEB	011	038	akikre nem volt méltó a világ. Bujdostak pusztákon és hegyeken, barlangokban és a föld szakadékaiban.
058	HEB	011	039	És mindezek, noha hit által jó bizonyságot nyertek, nem teljesült be rajtuk az ígéret.
058	HEB	011	040	Mert Isten felőlünk valami jobbról gondoskodott, hogy nélkülünk ne jussanak tökéletességre.
058	HEB	012	001	Ezért tehát mi is, akiket a bizonyságtevőknek ilyen nagy fellege vesz körül, félretéve minden akadályt és a bennünket megkörnyékező bűnt, kitartással fussuk meg az előttünk lévő pályát,
058	HEB	012	002	nézve a hit fejedelmére és bevégzőjére, Jézusra, aki az előtte lévő öröm helyett, nem törődve a gyalázattal, kereszthalált szenvedett, s az Isten királyi székének jobbjára ült.
058	HEB	012	003	Gondoljatok azért, őrá, aki ilyen ellene irányuló támadást szenvedett el a bűnösöktől, hogy lelketekben ellankadva el ne csüggedjetek.
058	HEB	012	004	Mert még nem álltatok ellen vérig a bűn ellen harcolva.
058	HEB	012	005	És ne feledkezzetek el az intésről, amely nektek, mint fiaknak szól: „Fiam ne vesd meg az Úr fenyítését, és ne csüggedj el, ha dorgál téged.
058	HEB	012	006	Mert akit szeret az Úr, azt megdorgálja, és megostoroz mindenkit, akit fiává fogad.“
058	HEB	012	007	Ha a fenyítést elszenveditek, akkor úgy bánik veletek az Isten, mint fiaival mert melyik fiú az, akit nem fenyít az apa?
058	HEB	012	008	Ha pedig fenyítés nélkül valók vagytok, amelyben mindenki részesül, akkor fattyak vagytok, nem fiak.
058	HEB	012	009	Aztán: testi atyáink fenyítettek minket és becsültük őket, nem kell-e sokkal inkább engedelmeskedni a lelkek Atyjának, hogy éljünk?
058	HEB	012	010	Mert azok kevés ideig, tetszésük szerint fenyítettek, Ő pedig a mi javunkra, hogy szentségében részesüljünk.
058	HEB	012	011	A jelenben semmiféle fenyítés nem látszik örvendetesnek, hanem keservesnek, ám utóbb az igazság békességes gyümölcsét adja azoknak, akik elviselték.
058	HEB	012	012	Ezért tehát a lecsüggesztett kezeket és a rogyadozó térdeket egyenesítsétek föl,
058	HEB	012	013	és egyenesen járjatok, hogy a sánta el ne botoljék, sőt inkább meggyógyuljon.
058	HEB	012	014	Törekedjetek mindenki iránt a békességre és a szent életre, amely nélkül senki sem láthatja meg az Urat.
058	HEB	012	015	Vigyázzatok arra, hogy Isten kegyelmétől senki el ne szakadjon, nehogy a keserűségnek gyökere fölnövekedve bajt okozzon, és így sokakat megfertőzzön.
058	HEB	012	016	Ne legyen senki parázna vagy istentelen, mint Ézsau, aki egy tál ételért eladta elsőszülöttségi jogát.
058	HEB	012	017	Mert tudjátok, hogy később, amikor örökölni akarta az áldást, elutasításban volt része, mert nem találta meg a megtérés útját, noha könnyhullatással kereste azt.
058	HEB	012	018	Mert ti nem járultatok megtapintható hegyhez, lángoló tűzhöz, sűrű homályhoz, sötétséghez és szélvészhez,
058	HEB	012	019	vagy trombitaharsogáshoz és szózatok hangjához, amelyet akik hallottak, kérték, hogy ne szóljon többé hozzájuk.
058	HEB	012	020	Mert nem bírták elviselni a parancsot: „Még ha állat is ér a hegyhez, meg kell kövezni!“
058	HEB	012	021	Olyan rettenetes volt a látvány, hogy Mózes is ezt mondta: „Megijedtem és remegek.“
058	HEB	012	022	De ti Sion hegyéhez járultatok, az élő Isten városához, a mennyei Jeruzsálemhez és az angyalok ezreihez,
058	HEB	012	023	az elsőszülöttek seregéhez és egyházához, akik be vannak írva a mennyben, és mindenkinek bírájához, Istenhez és a tökéletességre jutott igazak lelkéhez,
058	HEB	012	024	és az újszövetség közbenjárójához, Jézushoz, és a meghintés véréhez, amely kegyelmesebben beszél, mint Ábel vére.
058	HEB	012	025	Vigyázzatok el ne utasítsátok azt, aki szól! Mert ha azok nem menekültek meg, akik a földön szólót visszautasították, sokkal kevésbé mi, ha elfordulunk attól, aki a mennyből szól,
058	HEB	012	026	akinek szava egykor megrendítette a földet, most pedig ezt ígéri: „Még egyszer megrendítem nemcsak a földet, de az eget is.“
058	HEB	012	027	Az a „még egyszer“pedig jelenti a változékony dolgoknak, vagyis a teremtményeknek megváltozását, hogy megmaradjon, ami változtathatatlan.
058	HEB	012	028	Mivel mi változtathatatlan országot kaptunk, hálásak legyünk, és Istennek tetsző módon, kegyességgel és félelemmel szolgáljunk.
058	HEB	012	029	Mert a mi Istenünk emésztő tűz.
058	HEB	013	001	A testvéri szeretet maradjon meg.
058	HEB	013	002	A vendégszeretetről el ne feledkezzetek, mert ezáltal egyesek tudtukon kívül angyalokat vendégeltek meg.
058	HEB	013	003	Emlékezzetek meg a foglyokról, mintha fogolytársak volnátok, a gyötrődőkről, mint akik magatok is testben vagytok.
058	HEB	013	004	Legyen megbecsült minden tekintetben a házasság, és a házasélet legyen tiszta! A paráznákat és házasságtörőket megítéli az Isten.
058	HEB	013	005	Fösvénység nélkül való legyen magatartásotok, elégedjetek meg azzal, amitek van, mert Ő mondta: „Nem hagylak el, el sem távozom tőled.“
058	HEB	013	006	Úgyhogy bizakodva mondjuk: „Az Úr az én segítségem, nem félek. Ember mit árthat nekem?“
058	HEB	013	007	Emlékezzetek meg elöljáróitokról, akik Isten igéjét hirdették nektek, figyeljetek életük végére és kövessétek hitüket.
058	HEB	013	008	Jézus Krisztus tegnap és ma és mindörökké ugyanaz.
058	HEB	013	009	Különféle idegen tanításoktól ne hagyjátok magatokat félrevezetni, mert jó, ha kegyelemtől erősödik meg a szív, nem ennivalókkal, amelyeknek semmi hasznát sem veszik azok, akik velük élnek.
058	HEB	013	010	Van oltárunk, amelyről nincs joguk enni azoknak, akik a sátorban szolgálnak.
058	HEB	013	011	Mert amely állatok vérét a főpap beviszi a szentélybe a bűnért, azoknak testét megégetik a táboron kívül.
058	HEB	013	012	Ezért Jézus is, hogy megszentelje az ő tulajdon vére által a népet, a kapun kívül szenvedett.
058	HEB	013	013	Menjük tehát ki hozzá a táboron kívülre, az Ő gyalázatát hordozva.
058	HEB	013	014	Mert nincs itt maradandó városunk, hanem a jövendőt keressük.
058	HEB	013	015	Ezért általa vigyük a dicséret áldozatát mindenkor Isten elé, vagyis az ő nevéről vallást tevő ajkaink gyümölcsét.
058	HEB	013	016	A jótékonyságról és az adakozásról ne feledkezzetek meg, mert ilyen áldozatokban gyönyörködik az Isten.
058	HEB	013	017	Engedelmeskedjetek elöljáróitoknak és fogadjatok szót, mert ők vigyáznak lelketekre, mint számadók. Így majd örömmel teszik és nem bánkódva, mert ez nem használna nektek sem.
058	HEB	013	018	Imádkozzatok értünk! Mert meg vagyunk győződve arról, hogy tiszta a lelkiismeretünk, hiszen mindenben igyekszünk tisztességesen eljárni.
058	HEB	013	019	Annál inkább kérlek erre titeket, hogy mihamarabb visszajuthassak hozzátok.
058	HEB	013	020	A békesség Istene pedig, aki kihozta a halálból a juhoknak nagy pásztorát, az örök szövetség vére által, a mi Urunkat, Jézust,
058	HEB	013	021	tegyen készségesekké titeket minden jóra, hogy cselekedjétek az ő akaratát és munkálja bennünk azt, ami kedves előtte a Jézus Krisztus által, akinek dicsőség örökkön örökké. Ámen.
058	HEB	013	022	Kérlek pedig titeket, atyámfiai, szívleljétek meg ezt az intő beszédet, hiszen csak röviden írtam nektek.
058	HEB	013	023	Tudjátok meg, hogy a mi atyánkfia, Timóteus, kiszabadult, és ha hamarosan megjön, vele együtt meglátogatlak titeket.
058	HEB	013	024	Köszöntsétek minden elöljárótokat és a szenteket is mind. Köszöntenek titeket az Olaszországból valók.
058	HEB	013	025	Kegyelem mindnyájatokkal!
#
# BOOK	059	JAM	James	Jakab
059	JAM	001	001	Jakab, Istennek és az Úr Jézus Krisztusnak szolgája, az elszórtan lévő tizenkét nemzetségnek üdvözletét küldi.
059	JAM	001	002	Teljes örömnek tartsátok, atyámfiai, amikor különféle kísértésekbe estek,
059	JAM	001	003	tudván, hogy a ti hitetek próbája állhatatosságot eredményez.
059	JAM	001	004	Az állhatatosság pedig tökéletessé teszi a cselekedetet, hogy tökéletesek és fedhetetlenek legyetek minden fogyatkozás nélkül.
059	JAM	001	005	Ha pedig valakinek nincsen bölcsessége, kérje Istentől, aki mindenkinek készségesen és szemrehányás nélkül megadja.
059	JAM	001	006	De hittel kérje semmit sem kételkedve, mert aki kételkedik, olyan, mint a tenger hulláma, amelyet a szél sodor és ide-oda hajt.
059	JAM	001	007	Ne gondolja, hogy kaphat valamit az Úrtól az ilyen
059	JAM	001	008	kétszívű és minden útjában állhatatlan ember.
059	JAM	001	009	Dicsekedjék pedig az alacsony sorsú méltóságával,
059	JAM	001	010	a gazdag pedig nyomorúságával, mert elmúlik, mint a fű virága.
059	JAM	001	011	Mert felkel a nap nagy hevével és elszárítja a füvet, és annak virága elhull, és szépsége elvész: így vész el a gazdag is a maga útján.
059	JAM	001	012	Boldog ember az, aki a kísértésben kitart, mert miután kiállta a próbát, elveszi az élet koronáját, amit az Úr ígért az őt szeretőknek.
059	JAM	001	013	Senki se mondja, amikor megkísértetik: az Isten kísért engem, mert Isten gonoszsággal nem kísérthető és őmaga sem kísért senkit.
059	JAM	001	014	Mert mindenkit saját kívánsága vonja és csábítja.
059	JAM	001	015	Azután a kívánság megfoganva bűnt szül. A bűn pedig teljességre jutva halált nemz.
059	JAM	001	016	Ne tévelyegjetek, szeretett atyámfiai.
059	JAM	001	017	Minden jó adomány és minden tökéletes ajándék felülről való, a világosság Atyjától származik, akinél nincs változás, sem a változandóságnak árnyéka.
059	JAM	001	018	Az ő akarata szült minket az igazságnak igéje által, hogy az ő teremtményeinek első zsengéje legyünk.
059	JAM	001	019	Azért, szeretett atyámfiai, legyen minden ember gyors a hallásra, késedelmes a szólásra, késedelmes a haragra,
059	JAM	001	020	mert ember haragja Isten igazságát nem szolgálja.
059	JAM	001	021	Elvetve azért minden szennyet és mindenféle gonoszságot, szelídséggel fogadjátok a belétek oltott igét, amely megtarthatja lelketeket.
059	JAM	001	022	Az igének pedig megtartói legyetek, nemcsak hallgatói, megcsalva magatokat.
059	JAM	001	023	Mert ha valaki hallgatója az igének és nem megtartója, az ahhoz az emberhez hasonlít, aki tükörben megnézi arcát.
059	JAM	001	024	Megnézi ugyan magát, de elmegy és azonnal elfelejti, milyen volt.
059	JAM	001	025	De aki belenéz a szabadság tökéletes törvényébe és megmarad mellette, az nem feledékeny hallgatója, sőt tevékeny megvalósítója: az boldog lesz cselekedeteiben.
059	JAM	001	026	Ha valaki kegyesnek látszik közöttetek, de nem zabolázza meg nyelvét, és még önmagát is áltatja, annak kegyessége hiábavaló.
059	JAM	001	027	A tiszta és igazi kegyesség Isten és az Atya előtt ez: meglátogatni az árvákat és özvegyeket nyomorúságukban, és tisztán megőrizni önmagát a világtól.
059	JAM	002	001	Atyámfiai, ne legyen személyválogatás a ti hitetekben, amelyet a dicsőség Urába, a mi Urunk Jézus Krisztusba vetettetek.
059	JAM	002	002	Mert ha a ti gyülekezetetekbe bemegy egy aranygyűrűs férfi, fényes ruhában, és bemegy egy szegény is kopott ruhában
059	JAM	002	003	és rátekintetek arra, akin a fényes ruha van, és azt mondjátok neki: „Te ülj ide szépen.“A szegénynek pedig azt mondjátok: „Te állj ott, vagy ülj ide az én zsámolyomhoz“,
059	JAM	002	004	nem mondtok-e ellen magatoknak, és nem lettetek-e gonosz gondolkodású bírákká?
059	JAM	002	005	Halljátok csak, szeretett atyámfiai: vajon nem Isten választotta-e ki e világ szegényeit, hogy gazdagok legyenek a hitben, és örökösei legyenek annak az országnak, amelyet Isten ígért az őt szeretőknek?
059	JAM	002	006	De ti megszégyenítettétek a szegényt. Vajon nem a gazdagok hatalmaskodnak-e rajtatok, és nem ők hurcolnak-e titeket a törvény elé?
059	JAM	002	007	Nem ők káromolják-e azt a szép nevet, amelyről titeket elneveztek?
059	JAM	002	008	Ha ellenben megtartjátok a királyi törvényt az Írás szerint: „Szeresd felebarátodat, mint magadat!“jól cselekedtek.
059	JAM	002	009	De ha személyválogatók vagytok, vétkeztek, és a törvény, mint törvényszegőket elítél.
059	JAM	002	010	Mert ha valaki az egész törvényt megtartja is, de vét egy ellen, az valamennyi ellen vétkezett.
059	JAM	002	011	Mert aki ezt mondta: „Ne paráználkodj!“ezt is mondta: „Ne ölj!“És ha nem paráználkodsz, de ölsz, törvényszegővé lettél.
059	JAM	002	012	Úgy szóljatok, és úgy cselekedjetek, mint akiket a szabadság törvénye fog megítélni.
059	JAM	002	013	Mert az ítélet irgalmatlan ahhoz, aki nem cselekszik irgalmasságot, és az irgalmasság diadalmaskodik az ítéleten.
059	JAM	002	014	Mit használ, atyámfiai, ha valaki azt mondja, hogy van hite, cselekedetei pedig nincsenek? Vajon megtartja-e őt a hit?
059	JAM	002	015	Ha pedig az atyafiaknak, férfiaknak vagy nőknek nincs ruhája, és szükséget szenvednek a mindennapi élelemben,
059	JAM	002	016	és azt mondja nekik valaki közületek: „Menjetek el békességgel, melegedjetek meg és lakjatok jól!“De nem adjátok meg nekik, amikre szükségük van, mit használ az?
059	JAM	002	017	Ugyanígy a hit is, ha cselekedetei nincsenek, halott önmagában.
059	JAM	002	018	Viszont mondhatja valaki: neked hited van, nekem pedig cselekedeteim vannak. Mutasd meg nekem a te hitedet a te cselekedeteidből, és én is meg fogom mutatni neked az én cselekedeteimből az én hitemet
059	JAM	002	019	Te hiszed, hogy egy az Isten? Jól teszed. Az ördögök is hiszik és rettegnek.
059	JAM	002	020	Akarod-e hát tudni, te oktalan ember, hogy a hit cselekedetek nélkül halott?
059	JAM	002	021	Ábrahám, a mi atyánk nem cselekedetekből igazult-e meg, amikor fiát, Izsákot felajánlotta az oltárra?
059	JAM	002	022	Látod, hogy hite együtt munkálkodott cselekedeteivel, és a cselekedetekből lett teljessé a hite.
059	JAM	002	023	És beteljesedett az Írás, amely ezt mondja: Hitt pedig Ábrahám az Istennek, s ez megigazulására szolgált, és Isten barátjának neveztetett.
059	JAM	002	024	Látjátok tehát, hogy cselekedetekből igazul meg az ember és nem csupán hitből.
059	JAM	002	025	Hasonlóképpen a parázna Ráháb, nem cselekedetekből igazult-e meg, amikor a követeket házába fogadta, és más úton bocsátotta el őket?
059	JAM	002	026	Mert ahogyan halott a test lélek nélkül, úgy halott a hit is cselekedetek nélkül.
059	JAM	003	001	Atyámfiai, ne legyetek sokan tanítók, tudva azt, hogy súlyosabb ítéletben lesz részük.
059	JAM	003	002	Mert mindnyájan sokat vétkezünk. De ha valaki beszédében nem vétkezik, az tökéletes ember, képes egész testét is megzabolázni.
059	JAM	003	003	Ha a lovak szájába zablát vetünk, hogy engedelmeskedjenek nekünk, egész testüket irányítjuk.
059	JAM	003	004	Íme a hajókat is, bármily nagyok is, és bármilyen erős szelek hajtják is őket, egy igen kicsi kormányrúd mégis oda irányítja, ahová a kormányos akarja.
059	JAM	003	005	A nyelv is kicsiny testrész ugyan, de nagyra tartja magát. Íme egy csekély tűz, milyen nagy erdőt felgyújt.
059	JAM	003	006	A nyelv is tűz, a gonoszság világa. Olyan a nyelv tagjaink között, hogy egész testünket beszennyezi, sőt lángba borítja életünket, miközben maga is lángra lobban a gyehenna tüzétől.
059	JAM	003	007	Mindenfajta vadállat, madár, csúszómászó és vízi állat megszelídíthető. Az ember meg is szelídíti őket.
059	JAM	003	008	De a nyelvet az emberek közül senki sem szelídítheti meg, mert fékezhetetlenül gonosz az, telve van halálos méreggel.
059	JAM	003	009	Ezzel áldjuk Istent, a mi Atyánkat, és ezzel átkozzuk az embereket, akik az Isten hasonlatosságára teremtettek.
059	JAM	003	010	Ugyanabból a szájból jön ki az áldás és az átok. Atyámfiai, nem kellene így lenni ennek!
059	JAM	003	011	Vajon a forrás ugyanabból a nyílásból csörgedeztethet-e édes és keserű vizet?
059	JAM	003	012	Vajon, atyámfiai, teremhet-e a fügefa olajmagvakat, vagy a szőlő fügét? Így egy forrás sem adhat sós és édes vizet.
059	JAM	003	013	Kicsoda bölcs és okos közöttetek? Mutassa meg jó magatartásával, hogy mindent bölcs szelídséggel tesz.
059	JAM	003	014	Ha pedig keserű irigység és viszálykodás van szívetekben, ne kérkedjetek, és ne hazudtoljátok meg az igazságot.
059	JAM	003	015	Ez nem az a bölcsesség, amely felülről jön, hanem földi, testi és ördögi.
059	JAM	003	016	Mert ahol irigység és viszálykodás van, ott békétlenség, és mindenféle gonosz cselekedet is van.
059	JAM	003	017	A felülről való bölcsesség pedig először is tiszta, azután békeszerető, méltányos, engedelmes, irgalmassággal és jó gyümölcsökkel teljes, nem kételkedő és nem képmutató.
059	JAM	003	018	Az igazság gyümölcsét pedig békességben vetik el azoknak, akik békeszeretők.
059	JAM	004	001	Honnan vannak viszályok és harcok közöttetek? Nem a bennetek dúló bűnös kívánságokból erednek-e?
059	JAM	004	002	Kívántok valamit és nem teljesül. Öltök és irigykedtek, de nem érhetitek el, harcoltok és viszálykodtok, és még sincs semmitek, mert nem kéritek.
059	JAM	004	003	Vagy ha kéritek is, nem kapjátok meg, mert nem jól kéritek, hiszen csak bűnös kívánságaitokra akarjátok fordítani.
059	JAM	004	004	Ti Istenhez hűtlenek, nem tudjátok, hogy a világgal való barátság, ellenségeskedés Istennel? Aki azért a világ barátja akar lenni, az Isten ellensége lesz.
059	JAM	004	005	Vagy azt gondoljátok, hogy az Írás hiába mondja: „A bennünk lakó lélek tele van önző vággyal!“
059	JAM	004	006	De nagyobb kegyelmet ad, ezért mondja: „Isten a kevélyeknek ellen áll, az alázatosoknak pedig kegyelmet ad.“
059	JAM	004	007	Engedelmeskedjetek azért Istennek, de álljatok ellen az ördögnek, és elfut tőletek.
059	JAM	004	008	Közeledjetek Istenhez, és ő is közeledni fog hozzátok. Tisztítsátok meg kezeteket, ti bűnösök, és szenteljétek meg szíveteket, ti kétszívűek.
059	JAM	004	009	Gyötrődjetek, gyászoljatok és sírjatok, nevetésetek forduljon gyászra, örömötök szomorúságra.
059	JAM	004	010	Alázzátok meg magatokat az Úr előtt és felmagasztal titeket.
059	JAM	004	011	Ne szóljátok meg egymást, atyámfiai. Aki megszólja atyafiát, és aki kárhoztatja atyjafiát, az a törvény ellen szól, és a törvényt ítéli el. Ha pedig a törvény felett ítélkezel, nem megtartója, hanem bírája vagy a törvénynek.
059	JAM	004	012	Egy a törvényhozó, akinek hatalma van, hogy felmentsen vagy elmarasztaljon. Kicsoda vagy te, hogy megítéled felebarátodat?
059	JAM	004	013	Nos hát, akik ezt mondjátok: „Ma vagy holnap elmegyünk abba a városba, és ott töltünk egy esztendőt, kereskedünk és nyerünk“,
059	JAM	004	014	akik azt sem tudjátok, mit hoz a holnap, mert mi a ti életetek? Bizony olyan, mint a pára, amely rövid ideig látszik, azután pedig eltűnik.
059	JAM	004	015	Holott ezt kellene mondanotok: „Ha az Úr akarja és élünk, ezt vagy azt fogjuk cselekedni“.
059	JAM	004	016	Ti ellenben elbizakodottságotokban dicsekedtek. Minden ilyen dicsekedés gonosz.
059	JAM	004	017	Aki tehát tudna jót cselekedni, és nem cselekszi, bűne az annak.
059	JAM	005	001	Tehát ti gazdagok, sírjatok, és jajgassatok, a rátok következő nyomorúságaitok miatt.
059	JAM	005	002	Gazdagságotok megrohadt, ruháitokat megette a moly.
059	JAM	005	003	Aranyotokat és ezüstötöket rozsda fogta meg, és azok rozsdája ellenetek tanúskodik, és megemészti testeteket, mint a tűz. Kincset gyűjtöttetek még az utolsó napokban is.
059	JAM	005	004	Íme, a ti mezőtöket learató munkások bére, amit visszatartottatok, az égre kiált. És az aratók kiáltásai eljutottak a Seregek Urának fülébe.
059	JAM	005	005	Dőzsöltetek e földön és tobzódtatok. Szíveteket hizlaltátok az áldozat bemutatásának napjára.
059	JAM	005	006	Elítéltétek, megöltétek az igazat, s ő nem állt ellen nektek.
059	JAM	005	007	Legyetek azért, atyámfiai, béketűrők az Úrnak eljöveteléig. Íme a szántóvető várja a földnek drága gyümölcsét. Béketűréssel várja, míg reggeli és esti esőt kap.
059	JAM	005	008	Legyetek ti is béketűrők, és erősítsétek meg szíveteket, mert az Úr eljövetele közel van.
059	JAM	005	009	Ne panaszkodjatok egymásra, testvéreim, hogy el ne ítéltessetek! Íme a bíró az ajtó előtt áll.
059	JAM	005	010	Vegyetek példát, atyámfiai, szenvedésben és tűrésben a prófétáktól, akik az Úr nevében szóltak.
059	JAM	005	011	Íme boldognak mondjuk a tűrni tudókat. Jób tűréséről hallottatok, és láttátok, hogyan intézte az Úr a sorsát. Mert igen irgalmas és könyörületes az Úr.
059	JAM	005	012	Mindenekelőtt pedig ne esküdjetek, atyámfiai, se az égre, se a földre, se semmi más egyébre. Hanem legyen a ti igenetek igen, és a nem nem, hogy ítélet alá ne essetek.
059	JAM	005	013	Szenved-e valaki köztetek? Imádkozzék. Öröme van-e valakinek? Dicséretet énekeljen.
059	JAM	005	014	Beteg-e valaki köztetek? Hívja magához a gyülekezet elöljáróit, és imádkozzanak érte, és kenjék meg olajjal az Úr nevében.
059	JAM	005	015	És a hitből való imádság megtartja a beteget, és az Úr felsegíti őt. És ha bűnt követett is el, megbocsáttatik neki.
059	JAM	005	016	Valljátok meg bűneiteket egymásnak és imádkozzatok egymásért, hogy meggyógyuljatok, mert igen hasznos az igaznak buzgóságos könyörgése.
059	JAM	005	017	Illés ember volt, hozzánk hasonló és imádságban kérte, hogy ne legyen eső, és nem volt eső a földön három esztendeig és hat hónapig.
059	JAM	005	018	És ismét imádkozott és az ég esőt adott és a föld megteremte gyümölcsét.
059	JAM	005	019	Atyámfiai, ha valaki közöttetek eltévelyedik az igazságtól, és megtéríti valaki,
059	JAM	005	020	tudja meg, hogy aki megtérít egy bűnöst tévelygő útjáról, megmenti annak lelkét a haláltól, és sok bűnét elfedezi.
#
# BOOK	060	1PE	1 Peter	1 Péter
060	1PE	001	001	Péter, Jézus Krisztusnak apostola, a Pontuszban, Galáciában, Kappadóciában, Ázsiában és Bitiniában elszéledt jövevényeknek,
060	1PE	001	002	akik ki vannak választva az Atya Isten eleve elrendelése szerint, a Lélek megszentelése által, a Jézus Krisztus vérével való meghintésre: Kegyelem és békesség adassék nektek bőségesen.
060	1PE	001	003	Áldott az Isten, a mi Urunk Jézus Krisztus Atyja, aki az ő nagy irgalmasságából újjá szült minket élő reménységre a Jézus Krisztusnak a halálból való feltámadása által,
060	1PE	001	004	romolhatatlan, szeplőtelen és hervadhatatlan örökségre, amely a mennyekben van fenntartva számunkra,
060	1PE	001	005	akiket Isten hatalma őriz hit által az üdvösségre, amely készen van, hogy az utolsó időben nyilvánvalóvá legyen.
060	1PE	001	006	Ebben örvendeztek, noha most meg is kellett szomorodnotok különféle kísértések miatt,
060	1PE	001	007	hogy a ti kipróbált hitetek, ami sokkal becsesebb a veszendő, de tűzben kipróbált aranynál, tisztességre, dicsőségre méltónak találtasson a Jézus Krisztus megjelenésekor.
060	1PE	001	008	Akit noha nem láttok, szerettek, akiben, noha most nem látjátok, de hisztek, és kibeszélhetetlen és dicsőült örömmel örvendeztek,
060	1PE	001	009	mert eléritek hitetek célját, lelketek üdvösségét.
060	1PE	001	010	Ezt az üdvösséget keresték és kutatták a próféták, akik a nektek szánt kegyelemről jövendöltek,
060	1PE	001	011	kutatva, hogy melyik vagy milyen időre jelentette azt ki a Krisztusnak bennük lévő Lelke, aki eleve bizonyságot tett a Krisztus szenvedéseiről és az ezeket követő dicsőségről.
060	1PE	001	012	Akiknek megjelentetett, hogy nem maguknak, hanem nekünk szolgáltak azokkal, amelyeket most hirdetnek nektek azok, akik prédikálták nektek az evangéliumot a mennyből küldött Szentlélek által, amibe angyalok vágyakoznak beletekinteni.
060	1PE	001	013	Ezért tehát felövezve lelketeket, mint józanok, tökéletesen reménykedjetek abban a kegyelemben, amelyet Jézus Krisztus megjelenésekor hoz nektek.
060	1PE	001	014	Mint engedelmes gyermekek ne szabjátok magatokat korábbi kívánságaitokhoz, amelyek tudatlanságtok idején voltak bennetek,
060	1PE	001	015	hanem amiképpen szent az, aki elhívott titeket, ti is szentek legyetek egész életetekben.
060	1PE	001	016	Mert meg van írva: „Szentek legyetek, mert én szent vagyok“.
060	1PE	001	017	Ha pedig Atyának hívjátok őt, aki személyválogatás nélkül ítél, kinek-kinek cselekedete szerint, félelemmel töltsétek jövevénységetek idejét,
060	1PE	001	018	tudva, hogy nem veszendő dolgokon, ezüstön vagy aranyon váltattatok meg atyáitoktól örökölt hiábavaló életetekből,
060	1PE	001	019	hanem drága véren, a hibátlan és szeplőtlen Báránynak, Krisztusnak a vérén.
060	1PE	001	020	Ő ugyan eleve, a világ teremtése előtt kiválasztatott, de az idők végén megjelent értetek.
060	1PE	001	021	Ti Általa hisztek Istenben, aki feltámasztotta őt a halálból és dicsőséget adott neki, hogy a ti hitetek Istenbe vetett reménység is legyen.
060	1PE	001	022	Tisztítsátok meg lelketeket az igazság iránt való engedelmességben a képmutatás nélküli atyafiúi szeretetre a Lélek által, és egymást tiszta szívből, buzgón szeressétek,
060	1PE	001	023	mint akik ujjá születtetek nem romlandó, de romolhatatlan magból Isten igéje által, ami megmarad örökké.
060	1PE	001	024	„Mert minden test olyan, mint a fű és az embernek minden dicsősége olyan, mint a fű virága. Megszárad a fű, és virága elhull,
060	1PE	001	025	de az Úr beszéde megmarad örökké.“Ez pedig az a beszéd, amelyet hirdettek nektek.
060	1PE	002	001	Levetve azért minden gonoszságot, minden álnokságot, képmutatást, irigykedést és minden rágalmazást,
060	1PE	002	002	mint most született csecsemők, a hamisítatlan lelki tej után vágyakozzatok, hogy azon növekedjetek az üdvösségre.
060	1PE	002	003	Mivel megízleltétek, hogy jóságos az Úr.
060	1PE	002	004	Járuljatok Hozzá, mint élő, az emberektől ugyan megvetett, de Istentől választott, megbecsült kőhöz,
060	1PE	002	005	ti magatok is, mint élő kövek épüljetek fel lelki házzá, szent papsággá, hogy lelki áldozatokkal áldozzatok, amelyek kedvesek Istennek a Jézus Krisztus által.
060	1PE	002	006	Ezért van az Írásban: „Íme, szegletkövet teszek le Sionban amely kiválasztott, megbecsült, és aki hisz benne nem szégyenül meg“.
060	1PE	002	007	Érték tehát ez számotokra, akik hisztek. A hitetleneknek pedig az a kő, amelyet az építők elvetettek, szegletkővé lett,
060	1PE	002	008	megütközés kövévé és botránkozás sziklájává. Ezek beleütköznek, mert nem hisznek az igének. Ők erre is rendeltettek.
060	1PE	002	009	Ti pedig választott nemzetség, királyi papság, szent nemzet, megtartásra való nép vagytok, hogy hirdessétek Annak hatalmas dolgait, aki a sötétségből az ő csodálatos világosságára hívott el titeket.
060	1PE	002	010	Akik egykor nem az ő népe voltatok, most pedig Isten népe vagytok. Akik nem kegyelmezettek voltatok, most pedig kegyelmezettek vagytok.
060	1PE	002	011	Szeretteim, kérlek titeket, mint jövevényeket és idegeneket, tartózkodjatok a testi kívánságoktól, amelyek a lélek ellen harcolnak.
060	1PE	002	012	Tisztességesen viselkedjetek a pogányok között, hogy ha valamiben rágalmaznak titeket, mint gonosztevőket, a ti jó cselekedeteiteket látva, dicsőítsék Istent a meglátogatás napján.
060	1PE	002	013	Engedelmeskedjetek minden emberi rendnek az Úrért, akár királynak, mint feljebbvalónak,
060	1PE	002	014	akár helytartóknak, mint akiket ő küld a gonosztevők megbüntetésére, a jót cselekvők megdicsérésére.
060	1PE	002	015	Mert az az Isten akarata, hogy jót cselekedve elnémítsátok a balgatag emberek tudatlanságát,
060	1PE	002	016	mint szabadok, és nem úgy, mint akiknél a szabadság a gonoszság elpalástolása, hanem úgy, mint Isten szolgái.
060	1PE	002	017	Mindenkit tiszteljetek, az atyafiakat szeressétek, Istent féljétek, a királyt tiszteljétek.
060	1PE	002	018	A szolgák teljes félelemmel engedelmeskedjenek uraiknak, ne csak a jóknak és kíméleteseknek, hanem a szívteleneknek is.
060	1PE	002	019	Kegyelem az, ha valaki Istenről való meggyőződéséért méltatlanul szenvedve tűr sérelmeket.
060	1PE	002	020	Mert micsoda dicsőség az, ha a vétkeitek miatt kapott arcul verést tűritek el? De ha jót cselekedtek és tűritek érte a szenvedést, az kedves Isten előtt.
060	1PE	002	021	Mert arra hívattatok el, hiszen Krisztus is szenvedett értetek, nektek példát adva, hogy az ő nyomdokait kövessétek.
060	1PE	002	022	Ő bűnt nem cselekedett, szájában álnok szót nem találtak.
060	1PE	002	023	Amikor szidalmazták, a szidalmat nem viszonozta, amikor szenvedett nem fenyegetőzött, hanem rá bízta ezt arra, aki igazságosan ítél.
060	1PE	002	024	Bűneinket maga vitte fel testében a keresztfára, hogy meghaljunk a bűnnek, és az igazságnak éljünk. Az ő sebeivel gyógyultatok meg.
060	1PE	002	025	Mert olyanok voltatok, mint a tévelygő juhok, de most megtértetek lelketek Pásztorához és Gondviselőjéhez.
060	1PE	003	001	Hasonlóképpen az asszonyok engedelmeskedjenek férjüknek, hogy ha közülük egyesek nem engedelmeskednének is az igének, feleségük magaviselete ige nélkül is nyerje meg őket,
060	1PE	003	002	figyelve istenfélő és tiszta életetekre.
060	1PE	003	003	Akiknek ékessége ne legyen külsőséges: hajfonogatás, arany ékszer vagy fényes öltözet,
060	1PE	003	004	hanem a szív elrejtett embere: a szelíd és csendes lélek maradandóságával. Ez igen értékes az Isten előtt.
060	1PE	003	005	Így ékesítették magukat hajdan a szent asszonyok is, akik Istenben reménykedtek és engedelmeskedtek férjüknek.
060	1PE	003	006	Ahogyan Sára is engedelmeskedett Ábrahámnak, urának nevezve őt. Akinek leányai lesztek, ha jót cselekedtek és nem féltek semmiféle fenyegetéstől.
060	1PE	003	007	A férfiak hasonlóképpen megértően éljenek együtt feleségükkel, mint gyengébb nemmel, tiszteletet adva nekik, mint akik örökös társaik az élet kegyelmében, hogy imádságaitok meg ne hiúsuljanak.
060	1PE	003	008	Végül pedig legyetek mindnyájan együtt érzők, rokonérzelműek, atyafiszeretők, irgalmasak, alázatosak.
060	1PE	003	009	Ne fizessetek gonosszal a gonoszért, vagy szidalommal a szidalomért, sőt ellenkezőleg: áldást mondjatok, tudva, hogy arra hívattatok el, hogy áldást örököljetek.
060	1PE	003	010	Mert aki szeretne örülni az életnek, és jó napokat látni, őrizze meg nyelvét a gonosztól, és ajkait, hogy ne szóljanak álnokságot;
060	1PE	003	011	Forduljon el a gonosztól, és cselekedjék jót, keresse a békességet, és kövesse azt.
060	1PE	003	012	Mert az Úr szeme az igazakon van, és füle azoknak könyörgésén, az Úr arca pedig a gonoszt cselekvők ellen fordul.
060	1PE	003	013	Ki az, aki bántalmaz titeket, ha a jónak követői lesztek?
060	1PE	003	014	De ha szenvedtek is az igazságért, boldogok vagytok. Fenyegetésüktől pedig ne féljetek, se zavarba ne essetek.
060	1PE	003	015	Az Úr Krisztust pedig szenteljétek meg szívetekben. Mindig készek legyetek megfelelni mindenkinek, aki számot kér tőletek a bennetek lévő reménységről
060	1PE	003	016	szelíden, tisztességtudóan és jó lelkiismerettel, hogy megszégyenüljenek azok, akik a Krisztusban való jó életeteket gyalázzák.
060	1PE	003	017	Mert jobb, ha jót cselekedve, mintsem gonoszt cselekedve szenvedtek, ha így akarja Isten.
060	1PE	003	018	Mert Krisztus is szenvedett egyszer a bűnökért, mint igaz a nem igazakért, hogy minket Istenhez vezéreljen. Megölettetett ugyan test szerint, de megelevenítetett Lélek szerint.
060	1PE	003	019	Így ment el a börtönben lévő lelkekhez, és prédikált azoknak,
060	1PE	003	020	akik egykor engedetlenek voltak, amikor Isten Nóé napjaiban türelmesen várakozott, a bárka készítésekor, amelyben csak nyolc lélek menekült meg víz által.
060	1PE	003	021	Ami minket is megtart most, mint a keresztség képmása, ami nem a test szennyének a lemosása, hanem könyörgés Istenhez jó lelkiismeretért Jézus Krisztus feltámadása által.
060	1PE	003	022	Ő fölmenvén a mennybe, Istennek jobbján van, és alávettettek neki az angyalok, hatalmasságok és erők.
060	1PE	004	001	Mivel tehát Krisztus testileg szenvedett, vértezzétek fel magatokat ti is azzal a gondolattal, hogy aki testileg szenved, az elszakad a bűntől,
060	1PE	004	002	hogy többé ne emberi kívánságok, hanem Isten akarata szerint éljétek le a testi életetekben hátralévő időt.
060	1PE	004	003	Bizony éppen elég volt, hogy életetek elmúlt idejében a pogányok akaratát cselekedtétek, és bujálkodásban, kívánságokban, részegeskedésben, tobzódásokban, tivornyázásokban és bűnös bálványimádásban éltetek.
060	1PE	004	004	Csodálkoznak is azok, hogy nem futottatok velük együtt a kicsapongásnak ugyanabba az áradatába Istent káromolva.
060	1PE	004	005	De számot fognak majd adni annak, aki készen áll megítélni élőket és holtakat.
060	1PE	004	006	Mert azért hirdettetett az evangélium a holtaknak is, hogy ha testükben emberi mérték szerint megítéltetnek is, Isten szerint éljenek a Lélek által.
060	1PE	004	007	A vége pedig mindennek közel van. Ezért legyetek mértékletesek, józanok, hogy imádkozhassatok.
060	1PE	004	008	Mindenekelőtt pedig legyetek hajlandók az egymás iránti szeretetre, mert a szeretet sok vétket elfedez.
060	1PE	004	009	Legyetek vendégszeretők, zúgolódás nélkül.
060	1PE	004	010	Ki milyen lelki ajándékot kapott, úgy sáfárkodjatok azzal egymásnak, mint Isten sokféle kegyelmének jó sáfárai.
060	1PE	004	011	Ha valaki prédikál, Isten igéjét szólja, ha valaki szolgál, azzal az erővel szolgáljon, amit Isten ad, hogy mindenben Jézus Krisztus dicsőítessék, akinek dicsőség és hatalom örökkön-örökké. Ámen.
060	1PE	004	012	Szeretteim! Ne rémüljetek meg attól a tűztől, amely megpróbáltatásul támadt köztetek, mintha valami rémületes dolog történnék veletek.
060	1PE	004	013	Sőt, amennyiben részetek van Krisztus szenvedésében, örüljetek, hogy az ő dicsőséges megjelenésekor is vigadozva örvendezhessetek.
060	1PE	004	014	Boldogok vagytok, ha Krisztus nevéért gyaláznak titeket, mert megnyugszik rajtatok a dicsőségnek és az Istennek Lelke, akit azok káromolnak ugyan, de ti dicsőítitek.
060	1PE	004	015	Közületek tehát senki se szenvedjen, mint gyilkos, vagy tolvaj, vagy gonosztevő, vagy mint más dolgába avatkozó.
060	1PE	004	016	Ha azonban valaki, mint keresztény szenved, ne szégyenkezzék, sőt dicsőítse azért Istent.
060	1PE	004	017	Mert itt az ideje, hogy elkezdődjék az ítélet Isten háznépén, ha pedig először rajtunk kezdődik, mi lesz a vége azoknak, akik nem hisznek Isten evangéliumának?
060	1PE	004	018	És ha az igaz is alig menekül meg, akkor hová lesz az istentelen és bűnös?
060	1PE	004	019	Akik tehát Isten akaratából szenvednek, jót cselekedve ajánlják lelküket hű Teremtőjüknek.
060	1PE	005	001	A köztetek lévő presbitereket kérem én, a presbitertárs, és Krisztus szenvedésének tanúja, és eljövendő dicsőségének részese:
060	1PE	005	002	legeltessétek az Istennek közöttetek lévő nyáját, gondot viselve rá nem kényszerítésből, hanem örömmel, ne rút nyerészkedésből, hanem jóindulattal.
060	1PE	005	003	Ne is úgy, mint akik uralkodnak a gyülekezeteken, hanem mint akik példaképei a nyájnak.
060	1PE	005	004	És amikor megjelenik a főpásztor, elnyeritek a dicsőség hervadhatatlan koronáját.
060	1PE	005	005	Ugyanúgy ti ifjabbak, engedelmeskedjetek az idősebbeknek, mindnyájan pedig egymásnak engedelmeskedve legyetek alázatosak, mert Isten a kevélyeknek ellenáll, az alázatosoknak pedig kegyelmet ad.
060	1PE	005	006	Alázzátok meg tehát magatokat Isten hatalmas keze alatt, hogy felmagasztaljon titeket annak idején.
060	1PE	005	007	Minden gondotokat őrá vessétek, mert neki gondja van rátok.
060	1PE	005	008	Józanok legyetek, vigyázzatok, mert a ti ellenségetek, az ördög, mint ordító oroszlán jár szerte, keresve, kit nyeljen el.
060	1PE	005	009	Álljatok ellene, erősek lévén a hitben, tudva, hogy a világon lévő atyafiaitokon ugyanazok a szenvedések telnek be.
060	1PE	005	010	A minden kegyelem Istene pedig, aki az ő örök dicsőségére hívott el titeket a Krisztus Jézusban, miután rövid ideig szenvedtetek, maga fog titeket felkészíteni, erősekké, szilárdakká és állhatatosakká tenni.
060	1PE	005	011	Övé a dicsőség és a hatalom örökkön-örökké. Ámen.
060	1PE	005	012	Szilvánusz által, aki mint gondolom hű atyátokfia, röviden írtam, intve és bizonyságot téve, hogy az az Isten igazi kegyelme, amelyben álltok.
060	1PE	005	013	Köszönt titeket a veletek együtt kiválasztott babiloni gyülekezet és Márk, az én fiam.
060	1PE	005	014	Köszöntsétek egymást a szeretet csókjával. Békesség mindnyájatoknak, akik a Krisztusban vagytok.
#
# BOOK	061	2PE	2 Peter	2 Péter
061	2PE	001	001	Simon Péter, Jézus Krisztus szolgája és apostola azoknak, akik velünk együtt drága hitet nyertek a mi Istenünknek és megtartónknak, Jézus Krisztusnak igazsága által.
061	2PE	001	002	Kegyelem és békesség adassék néktek bőségesen Istennek és Jézusnak, a mi Urunknak megismerésében.
061	2PE	001	003	Az ő isteni ereje megajándékozott minket mindennel, ami az életre és kegyességre való, annak megismerése által, aki minket saját dicsőségével és hatalmával elhívott,
061	2PE	001	004	és így igen nagy és becses ígéretekkel ajándékozott meg bennünket, hogy ezek révén isteni természet részeseivé legyetek, elkerülve a romlottságot, amely a bűnös kívánság által uralkodik a világon.
061	2PE	001	005	Ugyanerre teljes igyekezetet fordítva, hitetekben mutassátok meg jó cselekedeteiteket, a jó cselekedetekben ismeretet,
061	2PE	001	006	az ismeretben mértékletességet, a mértékletességben állhatatosságot, az állhatatosságban pedig kegyességet.
061	2PE	001	007	A kegyességben pedig az atyafiak iránti szeretetet, az atyafiak iránti szeretetben pedig minden ember iránti szeretetet.
061	2PE	001	008	Mert ha ezek megvannak és gyarapodnak bennetek, akkor nem lesztek a mi Urunk Jézus Krisztus megismerésében sem hivalkodók, sem gyümölcstelenek.
061	2PE	001	009	Akiben ezek nincsenek meg, az vak, rövidlátó, mert elfelejtette a régi bűneiből való megtisztulást.
061	2PE	001	010	Ezért, atyámfiai, igyekezzétek inkább elhívásotokat és kiválasztásotokat megerősíteni, mert ha ezt teszitek, nem fogtok elesni soha.
061	2PE	001	011	Így majd szabadon fogtok bemenni a mi Urunknak és Megtartónknak, Jézus Krisztusnak örök országába.
061	2PE	001	012	Ezért nem mulasztom el, hogy mindenkor emlékeztesselek titeket ezekre, noha tudjátok ezeket, és szilárdan álltok a jelenvaló igazságban.
061	2PE	001	013	Méltónak vélem, amíg ebben a porsátorban vagyok, hogy emlékeztetéssel ébresztgesselek titeket.
061	2PE	001	014	Mert tudom, hogy hamar leteszem porsátoromat, amint a mi Urunk Jézus Krisztus is kijelentette nekem.
061	2PE	001	015	De igyekezem, hogy ti az én halálom után is megemlékezhessetek ezekről.
061	2PE	001	016	Mert nem kitalált meséket követve ismertettük meg veletek a mi Urunk Jézus hatalmát és megjelenését, hanem mint akik szemtanúi voltunk az ő fenségének.
061	2PE	001	017	Mert amikor az Atya Istentől tisztességet és dicsőséget nyert, és Hozzá a felséges dicsőségből ez szózat hangzott: „Ez az én szeretett Fiam, akiben én gyönyörködöm, “
061	2PE	001	018	ezt az égből jövő szózatot mi hallottuk, mert együtt voltunk vele a szent hegyen.
061	2PE	001	019	Ezért igen biztos nálunk a prófétai beszéd, amelyre jól teszitek, ha figyeltek, mint sötét helyen világító mécsesre, míg nappal virrad és hajnalcsillag kel fel szívetekben.
061	2PE	001	020	Mindenekelőtt tudva azt, hogy az Írásban egy prófétai szó sem ered önkényes magyarázatból,
061	2PE	001	021	mert sohasem ember akaratából származott a prófétai szó, hanem a Szentlélektől indíttatva szóltak Isten szent emberei.
061	2PE	002	001	Voltak pedig hamis próféták is a nép között, ahogyan köztetek is lesznek hamis tanítók, akik veszedelmes eretnekségeket fognak közétek becsempészni, és az Urat, aki megváltotta őket, megtagadják, így gyors pusztulást hoznak magukra.
061	2PE	002	002	Sokan fogják követni ezeknek romlottságát, akik miatt káromolni fogják az igazság útját.
061	2PE	002	003	Kapzsiságukban szép szólamokkal ki is fosztanak titeket. Ezeknek ítélete régóta készen áll, kárhoztatásuk nem késik.
061	2PE	002	004	Mert Isten nem kedvezett a bűnbe esett angyaloknak sem, hanem sötét mélységbe taszította őket, hogy láncra veretve maradjanak az ítéletig.
061	2PE	002	005	Nem kedvezett a régi világnak sem, de Nóét, az igazság hirdetőjét nyolcadmagával megőrizte, amikor özönvízzel borította el az istentelenek világát.
061	2PE	002	006	Sodoma és Gomora városát is elhamvasztotta, és végromlásra kárhoztatta, intő például azoknak, akik istentelenek lesznek.
061	2PE	002	007	Az igaz Lótot viszont megszabadította, aki az istentelenek kicsapongó életmódja miatt szenvedett
061	2PE	002	008	Mert azok között lakva, gonosz cselekedeteiket látva és hallva, igaz lelke napról-napra gyötrődött.
061	2PE	002	009	Meg tudja szabadítani az Úr a kegyeseket a kísértésekből, de a gonoszokat az ítélet napjára tartja meg, amikor elnyerik büntetésüket.
061	2PE	002	010	Legfőképpen azok, akik tisztátalan testi vágyaikat követik, és Isten dicsőségét megvetik. Vakmerők, elbizakodottak, akik nem rettennek káromolni magasztos lényeket sem,
061	2PE	002	011	holott még az angyalok, akik erőre és hatalomra nézve nagyobbak náluk, nem szólnak azok ellen kárhoztató ítéletet.
061	2PE	002	012	Ezek pedig, mint az oktalan állatok, amelyek megfogásra és elpusztításra valók, azt káromolják, amit nem ismernek. Ezért hozzájuk hasonlóan fognak elpusztulni.
061	2PE	002	013	Meg is kapják gonoszságuk díját. Gyönyörűségnek tartják a naponkénti tobzódást, mocsok és szégyenfoltok, akik csalárdságukban kéjelegnek, amikor együtt lakmároznak veletek.
061	2PE	002	014	Szemük parázna vággyal van tele, a bűnben telhetetlenek, elhitetik az állhatatlan lelkeket, szívük gyakorlott a kapzsiságban, átok gyermekei,
061	2PE	002	015	akik elhagyták az egyenes utat, eltévelyedtek, Bálámnak, Beór fiának útját követték, aki a gonoszság bérét szerette,
061	2PE	002	016	de aki törvénytelenségéért feddést kapott: egy igavonó néma állat emberi szóval megakadályozta a próféta esztelenségét.
061	2PE	002	017	Ezek víztelen források, széltől hányatott fellegek, akiknek a sötétség homálya van fenntartva örökre.
061	2PE	002	018	Mert a hiábavalóság kevély szavait szólva, testi kívánságra, bujálkodásra csábítják azokat, akik nemrég szakadtak el a tévelygésben élőktől.
061	2PE	002	019	Szabadságot ígérnek azoknak, holott ők maguk a romlottság szolgái, mert akit valaki legyőzött, annak szolgájává lett.
061	2PE	002	020	Mert ha az Úrnak, a megtartó Jézus Krisztusnak megismerése által a világ förtelmeit elkerülték, de ezekbe ismét belekeveredve legyőzetnek, az utolsó állapotuk gonoszabb lesz az elsőnél
061	2PE	002	021	Mert jobb volna rájuk nézve, ha meg sem ismerték volna az igazság útját, minthogy megismerve elpártoljanak a nekik adott szent parancsolattól.
061	2PE	002	022	De betelt rajtuk az igaz példabeszéd: „Az eb visszatért a saját okádására“, és „a megfürdött disznó a sár fertőjébe“.
061	2PE	003	001	Szeretteim, ez már a második levél, amit nektek írok, hogy emlékeztetés révén tiszta gondolkodásotokat serkentsem.
061	2PE	003	002	Emlékezzetek tehát a próféták régen mondott beszédére és az az Úrnak és Megtartónknak parancsolataira, amelyet az apostolaitok által hirdetett.
061	2PE	003	003	Először is tudva azt, hogy az utolsó időben csúfolódók támadnak, akik saját kívánságaik szerint élnek,
061	2PE	003	004	és ezt mondják: „Hol van az ő eljövetelének ígérete? Mert amióta az atyák elhunytak, minden ugyanúgy maradt, ahogyan a teremtés kezdetétől fogva van“.
061	2PE	003	005	Mert készakarva nem tudják azt, hogy az egek régtől fogva voltak, és a föld is, amely vízből és víz által állt elő Isten szavára,
061	2PE	003	006	amely által az akkori világ vízzel elárasztva elveszett.
061	2PE	003	007	A mostani egek és a föld pedig ugyanazon szó által megkímélve megmaradtak, hogy tűznek tartassanak fenn az ítéletnek és az istentelen emberek pusztulásának napjára.
061	2PE	003	008	Ez az egy azonban ne legyen elrejtve előttetek, szeretteim, hogy egy nap az Úrnál annyi, mint ezer esztendő, és ezer esztendő, mint egy nap.
061	2PE	003	009	Nem késik az ígérettel az Úr, amint egyesek késedelmesnek tartják, hanem hosszan tűr értünk, nem akarva, hogy némelyek elvesszenek, hanem hogy mindenki megtérésre jusson.
061	2PE	003	010	Az Úr napja pedig úgy jön majd el, mint éjjeli tolvaj, amikor az egek recsegve-ropogva elmúlnak, az elemek égve felbomlanak, és a föld és a rajta lévő dolgok is megégnek.
061	2PE	003	011	Mivel mindezek így felbomlanak, milyen szentül és kegyesen kell élnetek,
061	2PE	003	012	akik várjátok és sóvárogjátok Isten napjának eljövetelét, amikor az egek tűzbe borulva felbomlanak, és az elemek égve megolvadnak.
061	2PE	003	013	De új eget és új földet várunk az ő ígérete szerint, amelyben igazság lakik.
061	2PE	003	014	Ezért tehát, szeretteim, ezeket várva, igyekezzetek, hogy ő tisztának és hiba nélkül valónak találjon titeket békességben.
061	2PE	003	015	A mi Urunknak hosszútűrését pedig üdvösségnek tartsátok, amint a mi szeretett atyánkfia Pál is írt nektek, a neki adott bölcsesség szerint,
061	2PE	003	016	szinte minden levelében, amikor ezekről beszél. Ezekben van néhány nehezen érthető dolog, amelyeket a tanulatlanok és állhatatlanok a maguk vesztére elcsűrnek-csavarnak, mint más írásokat is.
061	2PE	003	017	Ti azért, szeretteim, előre tudva ezt, őrizkedjetek, hogy az istentelenek tévelygései el ne sodorjanak, és saját bizonyosságotokat el ne veszítsétek,
061	2PE	003	018	hanem növekedjetek a kegyelemben és a mi Urunknak és megtartó Jézus Krisztusunknak ismeretében. Neki legyen dicsőség mind most, mind örökkön-örökké. Ámen.
#
# BOOK	062	1JO	1 John	1 János
062	1JO	001	001	Ami kezdettől fogva volt, amit hallottunk, a szemünkkel láttunk, amit szemléltünk, és kezünkkel érintettünk, az élet igéjéről.
062	1JO	001	002	Az élet megjelent, és láttuk, és tanúbizonyságot teszünk róla és hirdetjük nektek az örök életet, amely az Atyánál volt és megjelent nekünk.
062	1JO	001	003	Amit hallottunk és láttunk, azt hirdetjük nektek, hogy közösségetek legyen velünk. A mi közösségünk pedig közösség az Atyával és az ő Fiával, Jézus Krisztussal.
062	1JO	001	004	Ezeket azért írjuk nektek, hogy örömötök teljes legyen.
062	1JO	001	005	Ez pedig az üzenet, amelyet tőle hallottunk és hirdetünk nektek, hogy Isten világosság és nincs benne semmi sötétség.
062	1JO	001	006	Ha azt mondjuk, hogy közösségünk van vele, és sötétségben járunk, hazudunk, és nem az igazságot cselekedjük.
062	1JO	001	007	Ha pedig a világosságban járunk, amint ő maga a világosságban van, közösségük van egymással és Jézus Krisztusnak, az ő Fiának vére megtisztít minket minden bűntől.
062	1JO	001	008	Ha azt mondjuk, hogy nincs bűn bennünk, magunkat csaljuk meg és igazság nincsen bennünk.
062	1JO	001	009	Ha megvalljuk bűneinket, hű és igaz: megbocsátja bűneinket és megtisztít minden gonoszságtól.
062	1JO	001	010	Ha azt mondjuk, hogy nem vétkeztünk, hazuggá tesszük őt, és az ő igéje nincs bennünk.
062	1JO	002	001	Gyermekeim, ezeket azért írom nektek, hogy ne vétkezzetek. És ha valaki vétkezik, van szószólónk az Atyánál: az igaz Jézus Krisztus.
062	1JO	002	002	Ő engesztelő áldozat a mi vétkeinkért, de nemcsak a miénkért, hanem az egész világ bűneiért is.
062	1JO	002	003	Abból tudjuk meg, hogy ismerjük őt, ha az ő parancsolatait megtartjuk.
062	1JO	002	004	Aki ezt mondja: ismerem őt, és az ő parancsolatait nem tartja meg, hazug az, és nincs meg abban az igazság.
062	1JO	002	005	Aki pedig megtartja az ő beszédét, abban valósággal teljessé lett Isten szeretete. Ebből tudjuk meg, hogy őbenne vagyunk.
062	1JO	002	006	Aki azt mondja, hogy őbenne van, annak úgy kell élnie, ahogy ő élt.
062	1JO	002	007	Atyámfiai, nem új parancsolatot írok nektek, hanem a régi parancsolatot, amely kezdettől fogva nálatok volt. A régi parancsolat az az ige, amelyet hallottatok.
062	1JO	002	008	Viszont új parancsolatot írok nektek, azt, ami igaz őbenne és tibennetek, hogy a sötétség szűnni kezd és az igaz világosság már fénylik.
062	1JO	002	009	Aki azt mondja, hogy világosságban van és gyűlöli atyjafiát, az még mindig a sötétségben van.
062	1JO	002	010	Aki szereti atyjafiát, az a világosságban marad és nincs benne megbotránkozni való.
062	1JO	002	011	Aki pedig gyűlöli atyjafiát, az sötétségben van, és sötétségben jár, és nem tudja hova megy, mert a sötétség megvakította szemét.
062	1JO	002	012	Írok nektek, gyermekek, mert bűneitek megbocsáttattak az ő nevéért.
062	1JO	002	013	Írok nektek, atyák, mert megismertétek azt, aki kezdettől fogva van. Írok nektek, ifjak, mert meggyőztétek a gonoszt. Írok nektek, gyermekek, mert megismertétek az Atyát.
062	1JO	002	014	Írtam nektek, atyák, mert megismertétek azt, aki kezdettől fogva van. Írtam nektek, ifjak, mert erősek vagytok, és Isten igéje megmarad bennetek, és meggyőztétek a gonoszt.
062	1JO	002	015	Ne szeressétek a világot, se azokat, amik a világban vannak. Ha valaki a világot szereti, nincs meg abban az Atya szeretete.
062	1JO	002	016	Mert mindaz, ami a világban van a test kívánsága, a szem kívánsága és a kérkedő életmód, nem az Atyától, hanem a világtól való.
062	1JO	002	017	A világ pedig elmúlik és annak kívánsága is, de aki Isten akaratát cselekszi, az megmarad örökké.
062	1JO	002	018	Gyermekeim, itt az utolsó óra. Amint hallottátok, eljön az antikrisztus. Most sok antikrisztus jelent meg. Ebből tudjuk, hogy itt az utolsó óra.
062	1JO	002	019	Közülünk váltak ki, de nem voltak közülünk valók, mert ha közülünk valók lettek volna, velünk maradtak volna. De nyilvánvalóvá kellett lennie, hogy nem mindannyian közülünk valók.
062	1JO	002	020	De tiétek a Szentlélek kenete, és így mindent tudtok.
062	1JO	002	021	Nem azért írtam nektek, mintha nem ismernétek az igazságot, hanem mivel ismeritek azt, tudjátok, hogy semmiféle hazugság nem származhat az igazságból.
062	1JO	002	022	Ki a hazug, ha nem az, aki tagadja, hogy Jézus a Krisztus? Ez az antikrisztus, aki tagadja az Atyát és a Fiút.
062	1JO	002	023	Aki tagadja a Fiút, azé nem lehet az Atya sem. Aki vallást tesz a Fiúról, azé az Atya is.
062	1JO	002	024	Amit tehát kezdettől fogva hallottatok, az maradjon meg bennetek! Ha megmarad bennetek, amit kezdettől fogva hallottatok, akkor ti is megmaradtok az Atyában és a Fiúban.
062	1JO	002	025	Az ígéret pedig, amit ő maga ígért nekünk: az örök élet.
062	1JO	002	026	Ezeket azokról írtam nektek, akik elhitetnek titeket.
062	1JO	002	027	De az a kenet, amit Tőle kaptatok, bennetek marad, és így nincs szükségetek arra, hogy valaki tanítson titeket, hanem az a kenet megtanít titeket mindenre, ami igaz és nem hazugság. Ahogyan megtanított titeket, úgy maradjatok meg őbenne.
062	1JO	002	028	És most, gyermekeim, maradjatok meg őbenne, hogy amikor megjelenik, bizodalmunk legyen, és ne szégyenüljünk meg eljövetelekor.
062	1JO	002	029	Ha tudjátok, hogy ő igaz, tudjátok azt is, hogy aki az igazságot cselekszi, az mind Tőle született.
062	1JO	003	001	Lássátok meg, milyen nagy szeretetet adott nekünk az Atya, hogy Isten gyermekeinek neveztetünk! A világ azért nem ismer minket, mert nem ismerte meg őt.
062	1JO	003	002	Szeretteim, most Isten gyermekei vagyunk, és még nem lett nyilvánvalóvá, hogy mivé leszünk. De tudjuk, ha nyilvánvalóvá lesz, hasonlókká leszünk ő hozzá, mert meg fogjuk látni őt amint van.
062	1JO	003	003	Akiben megvan ez a belé vetett reménység, az megtisztítja magát, amiképpen ő is tiszta.
062	1JO	003	004	Aki bűnt cselekszik, megszegi a törvényt, mert a bűn törvényszegés.
062	1JO	003	005	Azt pedig tudjátok, hogy ő azért jelent meg, hogy bűneinket elvegye, és őbenne nincsen bűn.
062	1JO	003	006	Aki Benne marad, az nem esik bűnbe. Aki bűnbe esik, nem látta őt, nem is ismeri őt.
062	1JO	003	007	Gyermekeim, senki se tévesszen meg titeket: aki igazságot cselekszik, az igaz amint ő is igaz.
062	1JO	003	008	Aki bűnt cselekszik, az ördögtől van, mert az ördög kezdettől fogva bűnben van. Azért jelent meg Isten Fia, hogy az ördög munkáit lerontsa.
062	1JO	003	009	Senki sem cselekszik bűnt, aki Istentől született, mert Isten Igéje van benne, és nem vétkezhet, mert Istentől született.
062	1JO	003	010	Erről ismerhetők meg Isten gyermekei és az ördög gyermekei: aki nem cselekszik igazságot, az nem Istentől való, és az sem, aki nem szereti atyjafiát.
062	1JO	003	011	Mert ez az üzenet, amelyet kezdettől fogva hallottatok, hogy szeressük egymást.
062	1JO	003	012	Nem úgy, mint Kain, aki a gonosztól való volt, és meggyilkolta testvérét. És miért gyilkolta meg? Mert cselekedetei gonoszok voltak, testvéréi pedig igazak.
062	1JO	003	013	Ne csodálkozzatok, atyámfiai, ha gyűlöl titeket a világ.
062	1JO	003	014	Mi tudjuk, hogy átmentünk a halálból az életre, mert szeretjük atyánkfiait. Aki nem szereti atyjafiát, a halálban marad.
062	1JO	003	015	Aki gyűlöli atyjafiát, az embergyilkos és tudjátok, hogy egy embergyilkosnak sincs örök élete.
062	1JO	003	016	Arról ismerjük meg a szeretetet, hogy ő az életét adta értünk. Ezért mi is kötelesek vagyunk odaadni életünket atyánkfiaiért.
062	1JO	003	017	Akinek pedig van miből élnie e világon, és elnézi, hogy atyjafia szükségben van, és bezárja előtte szívét, hogyan marad meg abban Isten szeretete?
062	1JO	003	018	Gyermekeim, ne szóval szeressünk, ne beszéddel, hanem cselekedettel és valósággal.
062	1JO	003	019	Ebből ismerjük meg, hogy az igazságból valók vagyunk. Így nyugtathatjuk meg szívünket előtte.
062	1JO	003	020	Ha vádol minket a szívünk, Isten nagyobb a mi szívünknél és mindent tud.
062	1JO	003	021	Szeretteim, ha szívünk nem vádol, bizalommal fordulhatunk Istenhez,
062	1JO	003	022	és amit kérünk, megkapjuk, mert megtartjuk parancsolatait, és azt tesszük, ami kedves Neki.
062	1JO	003	023	Az pedig az ő parancsolata, hogy higgyünk az ő Fiának, Jézus Krisztusnak nevében, és szeressük egymást, amint megparancsolta nekünk.
062	1JO	003	024	Aki az ő parancsolatait megtartja, az Benne marad, és ő is abban. Hogy bennünk marad, abból tudjuk meg, hogy Lelkéből adott nekünk.
062	1JO	004	001	Szeretteim, ne higgyetek minden léleknek, hanem vizsgáljátok meg a lelkeket, hogy Istentől valók-e, mert sok hamis próféta jött el a világba.
062	1JO	004	002	Erről ismeritek meg Isten Lelkét: amelyik lélek Jézust testben megjelent Krisztusnak vallja, az Istentől van.
062	1JO	004	003	Amelyik lélek nem vallja Jézust testben megjelent Krisztusnak, az nincs Istentől. Ez az antikrisztus lelke, amelyről hallottátok, hogy eljön, sőt már a világban van.
062	1JO	004	004	Ti az Istentől valók vagytok, gyermekeim, és legyőztétek azokat, mert nagyobb az, aki bennetek van, mint az, aki a világban van.
062	1JO	004	005	Azok a világból valók, azért a világ szerint beszélnek, és a világ hallgat rájuk.
062	1JO	004	006	Mi az Istentől valók vagyunk. Aki ismeri Istent, hallgat ránk. Aki nincs Istentől, nem hallgat ránk. Erről ismerjük meg az igazság lelkét és a tévelygés lelkét.
062	1JO	004	007	Szeretteim, szeressük egymást, mert a szeretet Istentől van. Mindenki, aki szeret Istentől született és ismeri Istent.
062	1JO	004	008	Aki nem szeret, nem ismerte meg Istent, mert Isten szeretet.
062	1JO	004	009	Abban lett nyilvánvalóvá Isten irántunk való szeretete, hogy egyszülött Fiát küldte el Isten a világra, hogy éljünk Általa.
062	1JO	004	010	Nem abból áll a szeretet, hogy mi szeretjük Istent, hanem hogy ő szeretett minket és elküldte Fiát engesztelő áldozatul bűneinkért.
062	1JO	004	011	Szeretteim, ha így szeretett minket Isten, nekünk is szeretnünk kell egymást.
062	1JO	004	012	Istent soha senki nem látta. Ha szeretjük egymást, Isten bennünk marad és az ő szeretete teljessé lett bennünk.
062	1JO	004	013	Erről ismerjük föl, hogy benne maradunk és ő bennünk, hogy a maga Lelkéből adott nekünk.
062	1JO	004	014	És mi láttuk, és bizonyságot teszünk, hogy az Atya elküldte a Fiút a világ üdvözítőjéül.
062	1JO	004	015	Aki vallja, hogy Jézus Isten Fia, Isten megmarad abban és ő is Istenben.
062	1JO	004	016	Mi megismertük és elhittük Isten irántunk való szeretetét. Isten szeretet. Aki szeretetben marad, Istenben marad, és Isten is őbenne.
062	1JO	004	017	Azzal lesz teljessé a szeretetet közöttünk, hogy bizalommal nézünk az ítélet napja felé, mert ahogyan ő van, úgy vagyunk mi is ebben a világban.
062	1JO	004	018	A szeretetben nincs félelem, sőt a teljes szeretet kiűzi a félelmet, mert a félelem gyötrelemmel jár. Aki pedig fél, abban nem lett teljessé a szeretet.
062	1JO	004	019	Mi tehát azért szeretünk, mert ő előbb szeretett minket.
062	1JO	004	020	Ha valaki azt mondja: „Szeretem Istent“, de gyűlöli atyjafiát, az hazug. Mert aki nem szereti atyjafiát, akit lát, hogyan szeretheti Istent, akit nem lát?
062	1JO	004	021	Azt a parancsolatot is kaptuk Tőle, hogy aki szereti Istent, szeresse atyjafiát is.
062	1JO	005	001	Mindenki, aki hiszi, hogy Jézus a Krisztus, Istentől született, és mindenki, aki szereti az Atyát, a Fiút is szereti, aki tőle született.
062	1JO	005	002	Abból ismerjük meg, hogy szeretjük Isten gyermekeit, hogyha Istent szeretjük, és parancsolatait megtartjuk.
062	1JO	005	003	Mert az az Isten szeretete, hogy megtartjuk parancsolatait. Az ő parancsolatai pedig nem nehezek.
062	1JO	005	004	Mindenki, aki Istentől született legyőzi a világot. A győzelem, amely legyőzte a világot: a mi hitünk.
062	1JO	005	005	Ki az, aki legyőzi a világot, ha nem az, aki hiszi, hogy Jézus az Isten Fia.
062	1JO	005	006	Ő az a Jézus Krisztus, aki víz és vér által jött el. Nemcsak vízzel, hanem vízzel és vérrel. A Lélek pedig bizonyságot tesz Róla, mert a Lélek az igazság.
062	1JO	005	007	Hárman vannak, akik bizonyságot tesznek a mennyben: az Atya, az Ige és a Szentlélek és ez a három egy.
062	1JO	005	008	És hárman vannak, akik bizonyságot tesznek a földön: a Lélek, a víz és a vér és ez a három is egy.
062	1JO	005	009	Ha elfogadjuk az emberek bizonyságtételét, Isten bizonyságtétele nagyobb, mert Isten bizonyságtétele az, amellyel Fiáról tesz bizonyságot.
062	1JO	005	010	Aki hisz Isten Fiában, abban megvan ez a bizonyságtétel. Aki nem hisz Istennek, hazuggá teszi őt, mert nem hisz abban a bizonyságtételben, amellyel Isten bizonyságot tett Fiáról.
062	1JO	005	011	Ez a bizonyságtétel pedig az, hogy örök életet adott nekünk Isten. Ez az élet pedig az ő Fiában van.
062	1JO	005	012	Akié a Fiú, azé az élet. Akiben nincs meg Isten Fia, az élet sincs meg abban.
062	1JO	005	013	Ezeket azért írtam nektek, akik hisztek Isten Fiának nevében, hogy tudjátok meg: örök életetek van.
062	1JO	005	014	Az az iránta való bizodalmunk, hogy ha kérünk valamit az ő akarata szerint, meghallgat minket.
062	1JO	005	015	Ha pedig tudjuk, hogy meghallgat bennünket, bármit kérünk, azt is tudjuk, hogy meg is adja azt, amit tőle kérünk.
062	1JO	005	016	Ha valaki látja, hogy atyjafia nem halálos bűnt követ el, könyörögjön érte, és életet fog adni annak, aki nem halálos bűnt követ el. Van halálos bűn. Nem az ilyen esetre mondom, hogy könyörögjön.
062	1JO	005	017	Minden gonoszság bűn, de van nem halálos bűn is.
062	1JO	005	018	Tudjuk, hogy aki Istentől született nem vétkezik, hanem aki Istentől született vigyáz magára, és a gonosz meg sem érinti.
062	1JO	005	019	Tudjuk, hogy Istentől vagyunk, és az egész világ gonoszságban vesztegel.
062	1JO	005	020	De tudjuk azt is, hogy az Isten Fia eljött és képességet adott nekünk arra, hogy megismerjük az Igazat, és hogy mi az Igazban, az ő Fiában, a Jézus Krisztusban vagyunk. Ő az igaz Isten és az örök élet.
062	1JO	005	021	Gyermekeim, oltalmazzátok meg magatokat a bálványoktól. Ámen.
#
# BOOK	063	2JO	2 John	2 János
063	2JO	001	001	Én, a presbiter a kiválasztott Asszonynak és gyermekeinek, akiket igazán szeretek, és nemcsak én, hanem mindenki, aki megismerte az igazságot,
063	2JO	001	002	mert az igazság megmarad bennünk, és velünk lesz örökké.
063	2JO	001	003	Kegyelem, irgalom, békesség legyen veletek az Atya Istentől és az Úr Jézus Krisztustól, az Atya Fiától igazságban és szeretetben.
063	2JO	001	004	Nagyon örültem, hogy találtam gyermekeid között olyanokat, akik igazságban járnak, úgy, ahogy az Atya parancsolta nekünk.
063	2JO	001	005	És most kérlek téged Asszonyom, nem mintha új parancsolatot írnék neked, hanem amelyet kezdettől fogva kaptunk, hogy szeressük egymást!
063	2JO	001	006	Ez a szeretet abban áll, hogy járjunk az ő parancsolatai szerint. Ez a parancs az, amit kezdettől fogva hallottatok, hogy aszerint éljetek.
063	2JO	001	007	Mert sok hamis tanító jött e világra, akik nem vallják Jézust testben megjelent Krisztusnak. Az ilyen: hamis tanító és antikrisztus.
063	2JO	001	008	Vigyázzatok magatokra, hogy el ne veszítsétek, amit elértünk munkánkkal, hanem teljes jutalmat nyerjetek.
063	2JO	001	009	Aki eltér ettől, és nem marad meg Krisztus tanítása mellett, annak nincs Istene. Aki megmarad a Krisztus tudománya mellett, övé mind az Atya, mind a Fiú.
063	2JO	001	010	Ha valaki elmegy hozzátok, és nem ezt a tanítást viszi, ne fogadjátok azt be házatokba, és ne is köszöntsétek,
063	2JO	001	011	mert aki köszönti részes annak gonosz cselekedeteiben.
063	2JO	001	012	Sok írni valóm volna nektek, de nem akartam papíron, tintával, hanem remélem, hogy elmegyek hozzátok, és szemtől szembe beszélhetünk, hogy örömünk teljes legyen.
063	2JO	001	013	Köszöntenek téged a te kiválasztott nőtestvéred gyermekei.
#
# BOOK	064	3JO	3 John	3 János
064	3JO	001	001	A presbiter a szeretett Gájusznak, akit én igazán szeretek.
064	3JO	001	002	Szeretett barátom, kívánom, hogy mindenben jól legyen dolgod és légy egészséges, amint jó dolga van lelkednek.
064	3JO	001	003	Nagyon örültem, amikor atyafiak jöttek és bizonyságot tettek a te igazságodról, minthogy te az igazságban jársz.
064	3JO	001	004	Nincs annál nagyobb örömöm, mintha hallom, hogy az én gyermekeim az igazságban járnak.
064	3JO	001	005	Szeretett barátom, hűségesen cselekszel mindabban, amit az atyafiakért és az idegenekért teszel,
064	3JO	001	006	akik bizonyságot tettek szeretetedről a gyülekezet előtt. Jól teszed, ha ezeket Istenhez méltóan bocsátod útjukra,
064	3JO	001	007	hiszen az ő nevéért indultak el, és semmit sem fogadtak el a pogányoktól.
064	3JO	001	008	Nekünk be kell fogadnunk az ilyeneket, hogy munkatársaikká lehessünk az igazságban.
064	3JO	001	009	Írtam a gyülekezetnek is, de Diotrefész, aki elsőségre törekszik közöttük, nem fogad el minket.
064	3JO	001	010	Ezért ha odamegyek, megemlítem dolgait, amelyeket művel, hogy gonosz szavakkal rágalmaz minket, sőt ezzel sem éri be, hanem maga sem fogadja be az atyafiakat, és akik ezt tennék, azokat is akadályozza, és a gyülekezetből kiveti.
064	3JO	001	011	Szeretett barátom, ne a rosszat kövesd, hanem a jót. Aki jót cselekszik, az Istentől van, aki pedig rosszat cselekszik, nem látta az Istent.
064	3JO	001	012	Demetriosz mellett mindenki bizonyságot tett, maga az igazság is, de mi is bizonyságot teszünk és tudjátok, hogy a mi bizonyságtételünk igaz.
064	3JO	001	013	Sok írni valóm volna, de nem akarok tintával és tollal írni neked.
064	3JO	001	014	Remélem azonban, hogy csakhamar meglátlak téged, és szemtől-szembe beszélhetünk. Békesség neked! Köszöntenek téged barátaid. Köszöntsd barátainkat név szerint.
#
# BOOK	065	JUD	Jude	Júdás
065	JUD	001	001	Júdás, Jézus Krisztusnak szolgája, Jakabnak pedig atyafia, az elhívottaknak, akiket az Atya Isten szeretett és Jézus Krisztus megtartott:
065	JUD	001	002	Irgalmasság, békesség és szeretet adassék nektek bőségesen.
065	JUD	001	003	Szeretteim, míg minden igyekezettel azon vagyok, hogy írjak nektek a közös üdvösség felől, kénytelen voltam intőleg írni, hogy tusakodjatok a hitért, amelyet a szentek egyszer s mindenkorra megkaptak.
065	JUD	001	004	Mert belopóztak közétek bizonyos emberek, akik régóta elő vannak jegyezve erre az ítéletre: istentelenek, akik a mi Istenünk kegyelmét kicsapongásra használják, és az egyedüli Urat, az Istent és a mi Urunkat, Jézus Krisztust megtagadják.
065	JUD	001	005	Emlékeztetni akarlak továbbá titeket, mint akik egyszer már megtanultátok, hogy az Úr, amikor népét Egyiptom földjéről kiszabadította, azokat, akik nem hittek elpusztította.
065	JUD	001	006	És az angyalokat is, akik nem őrizték meg a maguk méltóságát, hanem elhagyták lakóhelyüket, örök bilincsekben és sötétségben tartja fogva a nagy nap ítéletére.
065	JUD	001	007	Amiképpen Sodoma és Gomora és a körülöttük lévő városok is, amelyek azokhoz hasonlóan paráználkodtak, és más utat jártak, példaként vannak előttünk, amikor elveszik az örök tűz büntetését.
065	JUD	001	008	Hasonlóképpen ezek az álomba merülők is beszennyezik a testüket, a felsőbbséget megvetik és káromolják a mennyei hatalmasságokat.
065	JUD	001	009	Pedig még Mihály arkangyal sem mert káromló ítéletet mondani, amikor az ördöggel vitatkozva küzdött Mózes testéért, hanem ezt mondta: „Dorgáljon meg téged az Úr!“
065	JUD	001	010	Ezek pedig mindent káromolnak, amit nem is ismernek. Amit pedig oktalan állatok módjára ösztönösen ismernek, az romlásukat okozza.
065	JUD	001	011	Jaj nekik! Mert Kain útján indultak el, és pénzért Bálám tévelygésére adták fejüket, és Kóré lázadása szerint vesznek el.
065	JUD	001	012	Ezek szennyfoltok a ti szeretetvendégségeiteken. Tartózkodás nélkül veletek lakmároznak, magukat hizlalják, szelektől hányt-vetett esőtlen fellegek, elhervadt, gyümölcstelen, kétszer meghalt, tőből kiszaggatott fák,
065	JUD	001	013	tengernek megvadult habjai, a maguk szennyét tajtékozók, tévelygő csillagok, akikre az örök sötétség homálya vár.
065	JUD	001	014	Ezekről is prófétált Énók, aki Ádámtól számítva a hetedik volt, amikor így szólt: „Íme, eljött az Úr sok ezer szentjével,
065	JUD	001	015	hogy ítéletet tartson mindenek felett, és megbüntesse közöttük az istenteleneket istentelenségük minden cselekedetéért, amelyet istentelenül elkövettek, és minden káromló beszédért, amelyet az istentelen bűnösök mondtak ellene.“
065	JUD	001	016	Ezek zúgolódók, panaszkodók, a maguk kívánságai szerint járók, szájuk kevélységet szól, haszonlesésből embereket dicsőítenek.
065	JUD	001	017	Ti azonban, szeretteim, emlékezzetek meg azokról a beszédekről, amelyeket a mi Urunk Jézus Krisztus apostolai mondottak.
065	JUD	001	018	Mert azt mondták nektek, hogy az utolsó időben csúfolódók támadnak, akik az ő istentelen kívánságaik szerint járnak.
065	JUD	001	019	Ezek azok, akik szakadásokat okoznak, érzékiek, akikben nincsen Szentlélek.
065	JUD	001	020	Ti pedig, szeretteim, épüljetek a ti szentséges hitetekben, imádkozzatok a Szentlélek által,
065	JUD	001	021	tartsátok meg magatokat Isten szeretetében, várva a mi Urunk Jézus Krisztusnak irgalmasságát az örök életre.
065	JUD	001	022	Könyörüljetek a kételkedőkön,
065	JUD	001	023	mentsétek meg őket, kiragadva a tűzből. Másokon is könyörüljetek, de félelemmel, utálva még a ruhát is, amit testük beszennyezett.
065	JUD	001	024	Annak pedig, aki titeket a bűntől megőrizhet, és az ő dicsősége elé állíthat feddhetetlenségben nagy örömmel,
065	JUD	001	025	az egyedül bölcs Istennek, a mi megtartónknak, dicsőség, fenség, erő és hatalom most és mindörökké. Ámen.
#
# BOOK	066	REV	Revelation	Jelenések
066	REV	001	001	Jézus Krisztus kinyilatkoztatása, amelyet Isten adott neki, hogy megmutassa szolgáinak mindazt, amiknek hamar meg kell történnie. Elküldve pedig ezt az ő angyala által, kijelentette szolgájának, Jánosnak,
066	REV	001	002	aki bizonyságot tett Isten beszédéről, mindenről, amit látott.
066	REV	001	003	Boldog, aki olvassa, és aki hallgatja ennek a próféciának igéit, és megtartja mindazt, amelyek meg vannak írva azokban, mert az idő közel van.
066	REV	001	004	János a hét gyülekezetnek, amelyek Ázsiában vannak: Kegyelem és békesség attól, aki van, és aki volt, és aki eljövendő, és a hét lélektől, akik királyi széke előtt vannak,
066	REV	001	005	és Jézus Krisztustól, aki hű tanú, a halottak közül az elsőszülött, és a föld királyainak fejedelme: aki minket szeretett, és vére által megtisztított bűneinktől,
066	REV	001	006	és az ő Istenének és Atyjának királyaivá és papjaivá tett minket: övé legyen a dicsőség és a hatalom mindörökké. Ámen.
066	REV	001	007	Íme, eljön a felhőkön, és minden szem meglátja őt, még azok is, akik átszegezték és siratja őt a földnek minden nemzetsége. Úgy van. Ámen.
066	REV	001	008	Én vagyok az Alfa és az Ómega, a Kezdet és a Vég, ezt mondja az Úr, aki van, aki volt, és aki eljövendő, a Mindenható.
066	REV	001	009	Én, János, aki atyafiatok és társatok vagyok Jézus Krisztus szenvedésében és királyságában és tűrésében, a szigeten voltam, amit Patmosznak neveznek, Isten beszédéért és Jézus Krisztus bizonyságtételéért.
066	REV	001	010	Lélekben elragadtattam az Úr napján, és a hátam mögött trombitához hasonló hangos szót hallottam,
066	REV	001	011	amely ezt mondta: „Én vagyok az Alfa és az Ómega, az első és az utolsó. Amit látsz, írd meg egy könyvben és küldd el a hét gyülekezetnek, amelyek Ázsiában vannak: Efezusba, Szmirnába, Pergamonba, Thiatirába, Szárdiszba, Filadelfiába és Laodiceába“.
066	REV	001	012	Megfordultam, hogy lássam ki szólt hozzám. Megfordulva hét arany gyertyatartót láttam,
066	REV	001	013	és a hét gyertyatartó között egy emberi lényhez hasonlót, aki bokáig érő hosszú ruhába volt öltözve, mellénél aranyövvel körülövezve.
066	REV	001	014	Feje és haja fehér volt, mint a hófehér gyapjú, szeme pedig, mint a tűz lángja.
066	REV	001	015	Lába hasonló volt a kemencében izzó érchez, szava pedig, mint nagy vízesés zúgása.
066	REV	001	016	Jobb kezében hét csillag volt, szájából kétélű éles kard jött ki, arca pedig olyan volt, mint a nap, amikor teljes erejével fénylik.
066	REV	001	017	Amikor megláttam, lábához estem, mint egy halott. Ő rám tette jobb kezét, és ezt mondta: „Ne félj, én vagyok az első és utolsó,
066	REV	001	018	és az Élő. Halott voltam, és íme, élek örökkön örökké. Ámen. Nálam vannak a pokolnak és a halálnak kulcsai.
066	REV	001	019	Írd meg, amiket láttál, amik vannak, és amik ezek után lesznek:
066	REV	001	020	a hét csillag titkát, amelyet láttál az én jobb kezemben és a hét arany gyertyatartót. A hét csillag a hét gyülekezet angyala, a hét gyertyatartó pedig a hét gyülekezet.“
066	REV	002	001	Az efezusi gyülekezet angyalának írd meg: Ezt mondja az, aki jobb kezében tartja a hét csillagot, aki a hét arany gyertyatartó között jár:
066	REV	002	002	Tudom a te dolgaidat, és a te fáradozásodat és tűrésedet és hogy a gonoszokat nem szenvedheted, és próbára tetted azokat, akik apostolnak mondják magukat, de nem azok, és hazugnak találtad őket.
066	REV	002	003	És terhet viseltél és béketűrő vagy, és az én nevemért fáradoztál, de nem fáradtál el.
066	REV	002	004	De az a panaszom ellened, hogy az első szeretetet elhagytad.
066	REV	002	005	Emlékezzél meg azért, honnan estél ki, és térj meg, és az előbbi cselekedeteket cselekedd. Ha pedig nem, hamar eljövök ellened, és a te gyertyatartódat kimozdítom helyéből, ha meg nem térsz.
066	REV	002	006	De az megvan benned, hogy a nikolaiták cselekedeteit gyűlölöd, amelyeket én is gyűlölök.
066	REV	002	007	Akinek van füle, hallja, mit mond a Lélek a gyülekezeteknek. A győzedelmesnek enni adok az élet fájáról, amely Isten paradicsomában van.
066	REV	002	008	A szmirnai gyülekezet angyalának írd meg: Ezt mondja az első és utolsó, aki halott volt, de él.
066	REV	002	009	Tudom a te dolgaidat és nyomorúságodat és szegénységedet, pedig gazdag vagy, és azoknak gyalázkodását, akik azt mondják, hogy ők zsidók, pedig nem azok, hanem a sátán zsinagógája.
066	REV	002	010	Semmit ne félj attól, amit szenvedned kell. Íme, a sátán némelyeket közületek tömlöcbe fog vetni, hogy próbára tegyen. De csak tíz napig tart nyomorúságotok. Légy hű mindhalálig, és neked adom az élet koronáját.
066	REV	002	011	Akinek van füle, hallja, mit mond a Lélek a gyülekezeteknek! Aki győz, annak nem árt a második halál.
066	REV	002	012	A pergamoni gyülekezet angyalának írd meg: Ezt mondja az, akinél a kétélű éles kard van:
066	REV	002	013	Tudom a te dolgaidat, és hogy hol lakol, ahol a Sátán királyi széke van, és az én nevemet megtartod, és az én hitemet nem tagadtad meg Antipásznak, az én hű tanúmnak napjaiban sem, akit megöltek nálatok, ahol a sátán lakik.
066	REV	002	014	De van némi panaszom ellened, mert vannak nálatok, akik a Bálám tanítását tartják, aki Bálákot arra tanította, hogy tőrbe csalja Izrael fiait, hogy egyenek a bálványáldozati húsból és paráználkodjanak.
066	REV	002	015	Így nálad is vannak olyanok, akik a nikolaiták tanítását tartják, amit gyűlölök.
066	REV	002	016	Térj meg, ha pedig nem, ellened megyek hamar, és számnak kardjával vívok ellenük.
066	REV	002	017	Akinek van füle, hallja, mit mond a Lélek a gyülekezeteknek. A győzedelmesnek enni adok az elrejtett mannából, és adok annak fehér kövecskét is, és a kövecskére írva új nevet, amelyet senki sem tud, csak az, aki kapja.
066	REV	002	018	A thiatirai gyülekezet angyalának írd meg: Ezt mondja Isten Fia, akinek szeme olyan, mint a tűz lángja, akinek lába hasonló az izzófényű érchez.
066	REV	002	019	Tudom a te dolgaidat és szeretetedet, szolgálatodat és hitedet és tűrésedet, és hogy utóbbi cselekedeteid jobbak az elsőknél.
066	REV	002	020	De az a panaszom ellened, hogy eltűröd Jezábelt, azt az asszonyt, aki prófétának mondja magát, és tanít, és szolgáimat elcsábítja, hogy paráználkodjanak, és bálványáldozati húsból egyenek.
066	REV	002	021	Adtam neki időt, hogy megtérjen paráználkodásából, de nem tért meg.
066	REV	002	022	Íme, én betegágyba vetem őt és nagy nyomorúságba, és azokat is, akik vele paráználkodnak, ha meg nem térnek cselekedeteikből.
066	REV	002	023	Gyermekeit is halállal sújtom, és megtudják a gyülekezetek mind, hogy én vagyok a vesék és szívek vizsgálója, és megfizetek mindenkinek cselekedetei szerint.
066	REV	002	024	Nektek pedig és a többi thiatirainak, akik nem követik ezt a tanítást, és akik nem ismerik a sátán úgynevezett mélységeit, ezt mondom: nem vetek rátok más terhet,
066	REV	002	025	hanem ami nálatok van, azt tartsátok meg, amíg el nem jövök.
066	REV	002	026	És aki győz, aki mindvégig megtartja cselekedeteimet, annak hatalmat adok a pogányokon,
066	REV	002	027	„és uralkodik rajtuk vasvesszővel, amint a fazekas edényeit összetörik, “ahogyan én is hatalmat kaptam erre Atyámtól,
066	REV	002	028	és annak adom a hajnalcsillagot.
066	REV	002	029	Akinek van füle, hallja, mit mond a Lélek a gyülekezeteknek.
066	REV	003	001	A szárdiszi gyülekezet angyalának írd meg: Ezt mondja az, akinél Isten hét lelke és a hét csillag van: Tudom a te dolgaidat, hogy az a neved, hogy élsz, pedig halott vagy.
066	REV	003	002	Vigyázz, és erősítsd meg a többieket, akik halófélben vannak, mert nem találtam cselekedeteidet teljesnek Isten előtt.
066	REV	003	003	Emlékezzél tehát vissza, hogyan kaptad és hallottad, tartsd meg és térj meg! Hogyha nem vigyázol, elmegyek hozzád, mint a tolvaj, és nem tudod, melyik órában megyek hozzád.
066	REV	003	004	De vannak néhányan Szárdiszban, akik nem szennyezték be ruhájukat, akik fehérben fognak velem járni, mert méltók arra.
066	REV	003	005	Aki győz, az fehér ruhába öltözik, és nem törlöm ki annak nevét az élet könyvéből, hanem vallást teszek nevéről az én Atyám előtt és az ő angyalai előtt.
066	REV	003	006	Akinek van füle, hallja, mit mond a Lélek a gyülekezeteknek.
066	REV	003	007	A filadelfiai gyülekezet angyalának írd meg: Ezt mondja a Szent, az Igaz, akinél a Dávid kulcsa van, és amit kinyit, azt senki be nem zárja, és amit bezár, azt senki ki nem nyitja.
066	REV	003	008	Tudom a te dolgaidat. Íme, egy nyitott ajtót adtam eléd, amit senki sem zárhat be. Bár kevés erőd van, de megtartottad beszédemet és nem tagadtad meg nevemet.
066	REV	003	009	Íme, adok neked némelyeket a sátán zsinagógájából, azok közül, akik zsidónak mondják magukat, de nem azok, hanem hazudnak. Íme, megteszem velük, hogy eljöjjenek és leboruljanak lábad előtt, és megtudják, hogy én szeretlek téged.
066	REV	003	010	Mivel megtartottad az én béketűrésre intő beszédemet, én is megtartalak téged a megpróbáltatás idején, amely az egész világra eljön, hogy próbára tegye a föld lakosait.
066	REV	003	011	Íme, eljövök hamar, tartsd meg, amid van, hogy senki el ne vegye koronádat.
066	REV	003	012	Aki győz, azt oszloppá teszem Istenemnek templomában, és többé nem jön ki onnét és felírom rá az én Istenemnek nevét és az én Istenem városának nevét, az új Jeruzsálemét, amely az égből száll le az én Istenemtől, és az én új nevemet.
066	REV	003	013	Akinek van füle, hallja, mit mond a Lélek a gyülekezeteknek.
066	REV	003	014	A laodiceai gyülekezet angyalának írd meg: Ezt mondja az Ámen, a hű és igaz tanú, az Isten teremtésének kezdete.
066	REV	003	015	Tudom a te dolgaidat, hogy nem vagy sem hideg, sem meleg. Bárcsak hideg volnál, vagy meleg.
066	REV	003	016	Íme, mivel langyos vagy, kivetlek a számból.
066	REV	003	017	Mivel ezt mondod: Gazdag vagyok, meggazdagodtam, és semmire sincs szükségem, de nem tudod, hogy te vagy a nyomorult és a nyavalyás és a szegény és a vak és a mezítelen.
066	REV	003	018	Azt tanácsolom neked, hogy végy tőlem tűzben tisztított aranyat, hogy gazdag légy és fehér ruhákat, hogy öltözeted legyen, és ne lássék szégyenletes mezítelenséged és gyógyító írt, hogy bekend szemedet és láss.
066	REV	003	019	Akit szeretek megfeddem és megfenyítem. Igyekezz tehát, és térj meg!
066	REV	003	020	Íme, az ajtó előtt állok és zörgetek, ha valaki meghallja hangomat és megnyitja az ajtót, bemegyek ahhoz, és vele vacsorázok, és ő énvelem.
066	REV	003	021	Aki győz, megadom annak, hogy az én királyi székembe üljön velem, amint én is győztem, és Atyámmal együtt ülök az ő királyi székében.
066	REV	003	022	Akinek van füle, hallja, mit mond a Lélek a gyülekezeteknek.
066	REV	004	001	Ezek után láttam, hogy íme, megnyílt egy ajtó a mennyben, és az előbbi hang, amelyet hozzám szóló trombitaszóként hallottam, ezt mondta: Jöjj fel ide, és megmutatom neked, aminek meg kell történnie.
066	REV	004	002	Ekkor azonnal elragadtattam lélekben. Íme, egy királyi szék állt a mennyben, és a királyi széken ült valaki.
066	REV	004	003	Aki ott ült, hasonlónak látszott a jáspishoz és a karneolhoz. A királyi szék körül szivárvány volt, amely a smaragdhoz látszott hasonlónak.
066	REV	004	004	A királyi szék körül huszonnégy királyi szék volt. A királyi székekben huszonnégy vént láttam fehér ruhába öltözve és fejükön arany korona volt.
066	REV	004	005	A királyi székből villámlások, és mennydörgések és szózatok törtek elő. És hét égő fáklya volt a királyi szék előtt, az Isten hét lelke.
066	REV	004	006	A királyi szék előtt üvegtenger volt, hasonló a kristályhoz, a királyi széknél középen és a királyi szék körül négy élőlény, elől és hátul szemekkel tele.
066	REV	004	007	Az első élőlény hasonló volt az oroszlánhoz, a második élőlény hasonló volt a borjúhoz, a harmadik élőlénynek olyan arca volt, mint egy embernek, és a negyedik élőlény hasonló volt a repülő sashoz.
066	REV	004	008	A négy élőlény, mindegyikének hat-hat szárnya volt, köröskörül és belül is tele voltak szemekkel, és szünet nélkül éjjel-nappal ezt mondták:
066	REV	004	009	És amikor az élőlények dicsőséget, tisztességet és hálát adnak annak, aki a királyi széken ül, aki örökkön-örökké él,
066	REV	004	010	a huszonnégy vén leborul az előtt, aki a királyi széken ül és imádja azt, aki örökkön-örökké él, és koronájukat leteszik a királyi szék elé és ezt mondják:
066	REV	004	011	„Méltó vagy, Urunk, hogy tied legyen a dicsőség, tisztesség és erő, mert te teremtettél mindent, és a te akaratod hívott létre és teremtett mindent“.
066	REV	005	001	És láttam annak jobb kezében, aki a királyi széken ül, egy könyvet, belül és kívül teleírva és hét pecséttel lepecsételve.
066	REV	005	002	És láttam egy erős angyalt, aki hangos szóval így kiáltott: „Ki volna méltó arra, hogy felnyissa a könyvet és felbontsa annak pecsétjeit?“
066	REV	005	003	De sem a mennyben, sem a földön, sem a föld alatt nem tudta senki a könyvet felnyitni és belenézni.
066	REV	005	004	Ekkor keservesen sírtam, hogy senki sem bizonyult méltónak arra, hogy a könyvet felnyissa és belenézzen.
066	REV	005	005	Ekkor egy a vének közül ezt mondta nekem: „Ne sírj! Íme, győzött a Júda nemzetségéből való oroszlán, Dávid utóda, hogy felnyissa a könyvet és felbontsa annak hét pecsétjét“.
066	REV	005	006	És akkor láttam a királyi szék és a négy élőlény között és a vének között egy Bárányt állni, mintha meg volna ölve, hét szarva és hét szeme volt, ami az Istennek hét lelke, akiket elküldött az egész földre.
066	REV	005	007	A Bárány odajött és elvette a könyvet a királyi székben ülőnek jobb kezéből.
066	REV	005	008	És amikor elvette a könyvet, a négy élőlény és a huszonnégy vén leborult a Bárány előtt, mindegyiknél hárfák voltak és aranypoharak füstölőszerrel tele, amelyek a szentek imádságai.
066	REV	005	009	És új éneket énekeltek e szavakkal: „Méltó vagy, hogy átvedd a könyvet és megnyisd annak pecsétjeit, mert megölettettél és megváltottál minket véred által Isten számára, minden törzsből és nyelvből, népből és nemzetből.
066	REV	005	010	Királysággá és papokká tetted őket Isten számára és uralkodni fognak a földön“.
066	REV	005	011	És láttam és hallottam sok angyal hangját a királyi szék, az élőlények és vének körül, és számuk tízezerszer tízezer és ezerszer ezer volt.
066	REV	005	012	Hangos szóval ezt mondták: „Méltó a megöletett Bárány, hogy övé legyen az erő, a gazdagság, a bölcsesség, a hatalom, a tisztesség és dicsőség és áldás!“
066	REV	005	013	És hallottam, hogy minden teremtmény, amely a mennyben, a földön és a föld alatt és a tengerben és minden, ami ezekben van, ezt mondta: „A királyi székben ülőnek és a Báránynak áldás és tisztesség és dicsőség és hatalom örökkön örökké!“
066	REV	005	014	És a négy élőlény ezt mondta: „Ámen!“És a huszonnégy vén leborult és imádta az örökkön örökké élőt.
066	REV	006	001	És láttam, amikor a Bárány a pecsétekből egyet felnyitott és halottam, hogy a négy élőlény közül az egyik mennydörgő hangon ezt mondta: „Jöjj és lásd!“
066	REV	006	002	És láttam, íme egy fehér ló. A rajta ülőnél íj volt. Koronát adtak neki. Győzelmesen vonult ki, hogy győzzön.
066	REV	006	003	És amikor a második pecsétet felnyitotta, hallottam, hogy a második élőlény ezt mondta: „Jöjj és lásd!“
066	REV	006	004	És előjött egy másik, vörös ló. A rajta ülőnek megadatott, hogy a békességet elvegye a földről, és hogy az emberek egymást öljék. Nagy kard adatott neki.
066	REV	006	005	Amikor felnyitotta a harmadik pecsétet, hallottam, hogy a harmadik élőlény ezt mondta: „Jöjj és lásd!“És láttam, és íme egy fekete ló! Annak, aki azon ült, egy mérleg volt a kezében.
066	REV	006	006	És hallottam a négy élőlény között egy szózatot, amely ezt mondta: „A búzának mércéje egy dénár és az árpának három mércéje egy dénár, de az olajat és bort ne bántsd!“
066	REV	006	007	Amikor felnyitotta a negyedik pecsétet, hallottam a negyedik élőlény szavát, amint így szólt: „Jöjj és lásd!“
066	REV	006	008	És láttam, és íme, egy fakó ló! Annak, aki rajta ült neve halál és a pokol követte őt és adatott neki hatalom a földnek negyedrészén, hogy öljenek fegyverrel és éhséggel és halállal a földnek fenevadjaival.
066	REV	006	009	És amikor felbontotta az ötödik pecsétet, láttam az oltár alatt azoknak lelkét, akiket megöltek az Isten beszédéért és bizonyságtételéért, amelyhez ragaszkodtak.
066	REV	006	010	És hangos szóval kiáltottak: „Uram, te szent és igaz vagy, meddig nem ítélsz még, és nem torlod meg a mi vérünket azokon, akik a földön laknak?“
066	REV	006	011	Akkor mindegyikük fehér ruhát kapott, és megmondták nekik, hogy még egy kevés ideig nyugodjanak meg, amíg betelik mind szolgatársaiknak, mind az ő testvéreiknek száma, akiket megölnek majd, akárcsak őket.
066	REV	006	012	Aztán láttam, amikor a hatodik pecsétet felnyitotta, és íme nagy földrengés támadt, és a nap fekete lett, mint egy szőrzsák és a hold olyan lett, mint a vér.
066	REV	006	013	És az ég csillagai lehullottak a földre, miképpen a fügefa lehullatja éretlen gyümölcseit, amikor nagy szél rázza.
066	REV	006	014	És az ég eltűnt, mint amikor egy papírtekercset összegöngyölnek, és minden hegy és sziget elmozdult helyéről.
066	REV	006	015	És a földnek királyai és a fejedelmek és a gazdagok és a vezérek és a hatalmasok és minden szolga és szabad elrejtőzött a barlangokba és a hegyek hasadékaiba.
066	REV	006	016	És ezt mondták a hegyeknek és a kőszikláknak: „Essetek ránk, és rejtsetek el minket annak színe elől, aki a királyi széken ül, és a Bárány haragja elől,
066	REV	006	017	mert eljött haragjuk napja és ki állhat meg?“
066	REV	007	001	Ezután négy angyalt láttam állni a föld négy sarkán, amint féken tartották a föld négy szelét, hogy a szél ne fújjon a földre, se a tengerre, se élő fára.
066	REV	007	002	Egy másik angyalt is láttam feljönni napkelet felől, akinek kezében volt az élő Isten pecsétje, és hangos szóval kiáltott a négy angyalnak, akiknek megadatott, hogy ártsanak a földnek és a tengernek
066	REV	007	003	és így szólt: „Ne ártsatok se a földnek, se a tengernek, se a fáknak, addig, amíg homlokukon meg nem pecsételjük a mi Istenünknek szolgáit“.
066	REV	007	004	És hallottam a megpecsételtek számát: Száznegyvennégyezer, Izrael fiainak minden törzséből.
066	REV	007	005	Júda törzséből tizenkétezer elpecsételt, Rúben törzséből tizenkétezer elpecsételt, Gád törzséből tizenkétezer elpecsételt,
066	REV	007	006	Ásér törzséből tizenkétezer elpecsételt, Naftáli törzséből tizenkétezer elpecsételt, Manassé törzséből tizenkétezer elpecsételt,
066	REV	007	007	Simeon törzséből tizenkétezer elpecsételt, Lévi törzséből tizenkétezer elpecsételt, Issakár törzséből tizenkétezer elpecsételt.
066	REV	007	008	Zebulón törzséből tizenkétezer elpecsételt, József törzséből tizenkétezer elpecsételt, Benjámin törzséből tizenkétezer elpecsételt.
066	REV	007	009	Ezután láttam: íme egy nagy sokaság, amelyet senki meg nem számlálhatott, minden nemzetből és törzsből, népből és nyelvből és a királyi szék előtt és a Bárány előtt álltak fehér ruhába öltözve és kezükben pálmaágak,
066	REV	007	010	és hangos szóval kiáltották: „Az üdvösség a mi Istenünké, aki a királyi széken ül és a Bárányé!“
066	REV	007	011	Az angyalok pedig mindnyájan a királyi szék, a vének és a négy élőlény körül álltak és a királyi szék előtt leborultak és imádták Istent,
066	REV	007	012	ezt mondva: „Ámen. Áldás és dicsőség és hálaadás és tisztesség és hatalom és erő a mi Istenünknek örökkön örökké. Ámen“.
066	REV	007	013	Ekkor megszólalt az egyik vén és ezt mondta nekem: „Kik ezek, akik fehér ruhában vannak öltözve, és honnét jöttek?“
066	REV	007	014	Ezt mondtam neki: „Uram, te tudod“. És ezt mondta nekem: „Ezek azok, akik a nagy nyomorúságból jöttek és megmosták ruhájukat és megfehérítették a Bárány vérében.
066	REV	007	015	Ezért vannak Isten királyi széke előtt és szolgálnak neki éjjel és nappal az ő templomában, és aki a királyi széken ül, kiterjeszti sátrát felettük.
066	REV	007	016	Nem éheznek többé, sem nem szomjúhoznak többé, a nap nem tűz rájuk, sem semmi hőség,
066	REV	007	017	mert a Bárány, aki a királyi szék közepén van, legelteti őket, és az élet vizének forrásához vezeti őket, és Isten letöröl szemükről minden könnyet.“
066	REV	008	001	És amikor felnyitotta a hetedik pecsétet, nagy csendesség lett a mennyben, mintegy fél óráig.
066	REV	008	002	És láttam azt a hét angyalt, aki Isten színe előtt állott és adatott azoknak hét trombita.
066	REV	008	003	Egy másik angyal is odajött és megállt az oltárnál, arany tömjénezőt tartva, és adatott neki sok tömjén, hogy a szentek könyörgéséhez tegye az arany oltárra, amely a királyi szék előtt volt.
066	REV	008	004	És felment a tömjén füstje a szentek könyörgésével az angyal kezéből Isten elé.
066	REV	008	005	Azután vette az angyal a tömjénezőt és megtöltötte az oltár parazsával, és ledobta a földre. Ekkor mennydörgés és zúgás, villámlás és földindulás támadt.
066	REV	008	006	A hét angyal pedig, akinél a hét trombita volt, trombitáláshoz készült.
066	REV	008	007	Trombitált az első és jégeső támadt, és tűz vérrel keverve, és a földre hullott. Megégett a föld harmadrésze, és minden zöld fű megégett.
066	REV	008	008	A második angyal is trombitált, és erre, mint egy tűzben égő nagy hegy a tengerbe zuhant, és a tenger harmadrésze vérré lett.
066	REV	008	009	A tengerben lévő állatok harmadrésze elpusztult, amiben csak élet volt, és odaveszett a hajók harmada is.
066	REV	008	010	A harmadik angyal is trombitált, és leesett az égről egy nagy csillag, mint egy égő fáklya, és ráesett a folyók harmadára és a vizek forrásaira.
066	REV	008	011	A csillagnak neve pedig Üröm volt, és ürömmé lett a folyóvizek harmadrésze, és sok ember meghalt e vizektől, mert azok keserűvé lettek.
066	REV	008	012	A negyedik angyal is trombitált, és csapás érte a nap harmadrészét, a holdnak harmadrészét és a csillagoknak harmadrészét, hogy elhomályosodjék azok harmadrésze, és a nappal se legyen világos harmadáig, és az éjszaka hasonlóképpen.
066	REV	008	013	Ekkor láttam és hallottam, hogy egy magányos sas fent az égen repül, és hangos szóval ezt mondja: „Jaj, jaj, jaj a föld lakosainak, a többi három angyal trombitájának szava miatt, akik még trombitálni fognak.“
066	REV	009	001	Az ötödik angyal is trombitált, és láttam, hogy egy csillag esett le az égről a földre, és neki adatott a mélység kútjának kulcsa.
066	REV	009	002	Megnyitotta azért a mélységnek kútját és füst jött föl a kútból, mint egy nagy kemencének füstje, és elhomályosodott a nap és a levegő a kút füstjétől.
066	REV	009	003	A füstből pedig sáskák jöttek ki a földre és olyan hatalom adatott nekik, amilyen hatalmuk van a skorpióknak a földön.
066	REV	009	004	És megmondatott nekik, hogy a földnek füvét ne bántsák, se semmi zöldellőt, se élőfát, hanem csak azokat az embereket, akiknek homlokán nincs az Isten pecsétje.
066	REV	009	005	És megadatott nekik, hogy ne öljék meg őket, hanem kínozzák őket öt hónapig. Kínzásuk olyan legyen, mint a skorpió kínzása, amikor megmarja az embert.
066	REV	009	006	Azokban a napokban keresik az emberek a halált, de nem találják és kívánnának meghalni, de a halál menekül előlük.
066	REV	009	007	A sáskák formája pedig hasonló volt a harcra felkészített lovakhoz, és a fejükön aranyhoz hasonló korona volt, és arcuk olyan volt, mint az emberek arca.
066	REV	009	008	A hajuk olyan volt, mint az asszonyok haja, és fogaik olyanok voltak, mint az oroszláné,
066	REV	009	009	és olyan mellvértjük volt, mint a vasmellvértek, és szárnyaik zúgása olyan volt, mint a viadalra száguldó sok lovas szekér dübörgése.
066	REV	009	010	Skorpiókhoz hasonló farkuk és fullánkjuk volt, és a farkukban volt hatalmuk, hogy ártsanak az embereknek öt hónapig.
066	REV	009	011	Királyuk a mélység angyala volt, annak neve zsidóul Abaddón, görögül pedig Apollüón, azaz Pusztító.
066	REV	009	012	Az első jaj elmúlt, s íme, ezután még két jaj következik.
066	REV	009	013	A hatodik angyal is trombitált, és az arany oltár négy szarva felől, amely Isten előtt van, egy szózatot hallottam,
066	REV	009	014	amely ezt mondta a hatodik angyalnak: „Oldd el azt a négy angyalt, akik a nagy folyóvíznél, az Eufrátesznél vannak megkötve“.
066	REV	009	015	Erre eloldozták a négy angyalt, akik készen voltak órára, napra, hónapra és esztendőre, hogy megöljék az emberek harmadrészét.
066	REV	009	016	A lovasseregek száma húszezerszer tízezer volt, hallottam a számukat.
066	REV	009	017	Látomásban így láttam a lovakat és a rajtuk ülőket, akiknek tűzvörös, jácinték és kénsárga mellvértjük volt, és a lovak feje olyan volt, mint az oroszlánok feje és szájukból tűz, füst és kénkő jött ki.
066	REV	009	018	Ez a három csapás ölte meg az emberek harmadrészét: a tűz, a füst, a kénkő, amely szájukból jött ki.
066	REV	009	019	Mert hatalmuk a szájukban és farkukban van. Farkuk a kígyóhoz hasonló, fej van rajta, és azzal ártanak.
066	REV	009	020	Az emberek közül a többiek, akiket nem öltek meg ezek a csapások, mégsem tértek meg kezük alkotásaitól, hanem tovább imádták a gonosz lényeket, és az arany és ezüst és érc és kő és fa bálványokat, amelyek sem látni, sem hallani, sem járni nem tudnak.
066	REV	009	021	És nem tértek meg sem gyilkosságaikból, sem varázslásaikból, sem paráználkodásaikból, sem lopásaikból.
066	REV	010	001	És láttam egy másik erős angyalt leszállni az égből, aki felhőbe öltözött és a fején szivárvány volt és az arca olyan volt, mint a nap és lábai, mint a tűzoszlopok.
066	REV	010	002	És kezében egy nyitott könyvecske volt, és jobb lábát a tengerre, bal lábát pedig a földre tette.
066	REV	010	003	És hangosan kiáltott, mint amikor az oroszlán ordít, és amikor kiáltott, megszólaltatta a hét menydörgést is a maga hangján.
066	REV	010	004	És amikor a hét mennydörgés megszólaltatta hangját, írni akartam, de az égből szózatot hallottam, amely ezt mondta nekem: „Pecsételd le, amiket a hét mennydörgés mondott, és azokat ne írd le“.
066	REV	010	005	És az angyal, akit állni láttam a tengeren és a földön, felemelte kezét az égre,
066	REV	010	006	és megesküdött arra, aki örökkön örökké él, aki teremtette az eget és a benne lévőket, és a földet és a benne lévőket, és a tengert és a benne lévőket, hogy nem lesz több időhaladék,
066	REV	010	007	hanem azokban a napokban, amikor a hetedik angyal trombitálni kezd, beteljesedik Istennek a titka, amint megmondta az ő szolgáinak, a prófétáknak.
066	REV	010	008	És a szózat, amit az égből hallottam, ismét szólt hozzám és ezt mondta: „Menj el és vedd át azt a nyitott könyvecskét, amely a tengeren és a földön álló angyal kezében van“.
066	REV	010	009	Elmentem azért az angyalhoz és ezt mondtam neki: „Add át nekem a könyvecskét“. És ő ezt mondta nekem: „Vedd át és edd meg. Gyomrodat megkeseríti ugyan, de szádban édes lesz, mint a méz“.
066	REV	010	010	Átvettem azért a könyvecskét az angyal kezéből és megettem. Számban olyan édes volt, mint a méz, de amikor lenyeltem, gyomrom keserű lett tőle.
066	REV	010	011	Aztán ez a szó hangzott felém: „Ismét prófétálnod kell sok nép és nemzet és nyelvek és királyok felől“.
066	REV	011	001	Ekkor nádszálhoz hasonló mérővesszőt adtak a kezembe, és ezt mondták: „Kelj fel, és mérd meg Isten templomát és az oltárt, és azokat, akik ott imádkoznak.
066	REV	011	002	De az udvart, amely templomon kívül van, hagyd ki, és azt ne mérd meg, mert az a pogányoknak adatott és negyvenkét hónapig taposni fogják a szent várost.
066	REV	011	003	Az én két tanúmnak megadom, hogy gyászruhába öltözve prófétáljanak ezerkétszázhatvan napig.“
066	REV	011	004	Ők a két olajfa, és a két gyertyatartó, amelyek a föld Ura előtt állnak.
066	REV	011	005	És ha valaki ártani akar nekik, tűz tör elő szájukból, amely megöli ellenségeiket, és ha valaki ártani akar nekik, annak így kell megöletnie.
066	REV	011	006	Ezeknek van hatalmuk arra, hogy bezárják az eget, hogy prófétálásuk idején ne legyen eső. Hatalmuk van a vizek felett, hogy vérré változtassák, és megverjék a földet mindenféle csapással, ahányszor csak akarják.
066	REV	011	007	És amikor elvégezték bizonyságtételüket, a mélységből feljövő fenevad hadakozik ellenük és legyőzi őket és megöli őket.
066	REV	011	008	Holttestük a nagy város utcáján fekszik, amelyet lelki értelemben Sodomának és Egyiptomnak hívnak, ahol Urunkat is megfeszítették.
066	REV	011	009	És a népek és törzsek, és nyelvek és a nemzetek közül valók látják azoknak holttestét három és fél napig, és nem engedik holttestüket sírba tenni.
066	REV	011	010	És a föld lakói örülnek és örvendeznek ennek, és ajándékokat küldenek egymásnak, mert ez a két próféta gyötörte a föld lakosait.
066	REV	011	011	De három és fél nap múlva az élet lelke szállt beléjük Istentől, és lábukra álltak és nagy félelem fogta el azokat, akik látták őket.
066	REV	011	012	És hangos szózatot hallottak az égből, amely ezt mondta nekik: „Jöjjetek fel ide!“És felmentek egy felhőben az égbe és látták őket ellenségeik.
066	REV	011	013	És abban az órában nagy földrengés támadt, és a város tizedrésze összedőlt, és a földrengés megölt hétezer embert, a többiek pedig megrémültek, és a menny Istenét dicsőítették.
066	REV	011	014	A második jaj elmúlt, íme, a harmadik jaj hamar eljön.
066	REV	011	015	A hetedik angyal is trombitált és nagy szózatok hangoztak a mennyben, amelyek ezt mondták: „A világ uralma a mi Urunké és az ő Krisztusáé lett, aki örökkön örökké uralkodik“.
066	REV	011	016	És a huszonnégy vén, aki Isten előtt ült királyi székben, arcra esett és imádta Istent,
066	REV	011	017	és ezt mondta: „Hálát adunk neked, Urunk, mindenható Isten, aki vagy, aki voltál, és aki eljövendő vagy, mert nagy hatalmadat kezedbe vetted, és a te országlásodat megkezdted.
066	REV	011	018	És háborogtak a pogányok, de eljött haragod és a halottak ideje, hogy megítéltessenek, és jutalmat adj a te szolgáidnak, a prófétáknak és a szenteknek, és akik a te nevedet félik, kicsinyeknek és nagyoknak, hogy elpusztítsd azokat, akik a földet pusztítják.“
066	REV	011	019	És megnyílt Isten temploma a mennyben, és látható lett a szövetség ládája a templomban, és villámlás és zúgás és mennydörgés és földindulás és nagy jégeső támadt.
066	REV	012	001	Ezután egy nagy jel látszott az égen: egy napba öltözött asszony, lába alatt volt a hold, és fején tizenkét csillagból korona.
066	REV	012	002	Terhes volt, és vajúdva és szülési kínokban kiáltott.
066	REV	012	003	Más jel is látszott az égen: íme egy nagy vörös sárkány, aminek hét feje volt és tíz szarva, és a fején hét korona.
066	REV	012	004	És a farka után vonta az ég csillagainak harmadrészét, és a földre vetette azokat, és a sárkány a szülő asszony elé állt, hogy amikor szül, annak fiát megegye.
066	REV	012	005	És fiút szült, aki vasvesszővel legeltet minden nemzetet és elragadtatott annak fia Istenhez és az ő királyi székéhez.
066	REV	012	006	Az asszony pedig elfutott a pusztába, ahol Istentől készített helye volt, hogy ott táplálják ezerkétszázhatvan napig.
066	REV	012	007	Ezután viaskodás támadt az égben: Mihály és az ő angyalai viaskodtak a sárkánnyal és a sárkány is viaskodott angyalaival együtt.
066	REV	012	008	De nem vehettek diadalmat, és helyük sem maradt többé a mennyben.
066	REV	012	009	És levettetett a nagy sárkány, ama régi kígyó, akit ördögnek, és sátánnak neveznek, aki mind az egész földkerekséget elhiteti, levettetett a földre, és vele együtt angyalai is levettettek.
066	REV	012	010	És hangos szózatot hallottam az égben, amely ezt mondta: „Most valósult meg az üdvösség és az erő és a mi Istenünk országa és az ő Krisztusának hatalma, mert a mi atyánkfiainak vádolója levettetett, aki vádolta őket éjjel és nappal a mi Istenünk előtt.
066	REV	012	011	És ők legyőzték azt a Bárány vérével, és bizonyságtételük beszédével és nem kímélték életüket mindhalálig.
066	REV	012	012	Azért örüljetek, egek, és akik bennük lakoztok! Jaj a föld és tenger lakosainak, mert az ördög leszállott hozzátok telve nagy haraggal, mint aki tudja, hogy kevés ideje van.“
066	REV	012	013	Amikor azért látta a sárkány, hogy levettetett a földre, kergetni kezdte az asszonyt, aki a fiút szülte.
066	REV	012	014	De az asszonynak két nagy sasszárny adatott, hogy a kígyó elől elrepüljön a pusztába az ő helyére, hogy ott táplálják ideig, időkig és az idő feléig.
066	REV	012	015	A kígyó pedig szájából vizet bocsátott ki az asszony után, mint valami folyót, hogy a folyóvíz elragadja.
066	REV	012	016	De segített a föld az asszonynak, és megnyitotta a föld a száját, és elnyelte a folyóvizet, amelyet a sárkány a szájából bocsátott ki.
066	REV	012	017	Megharagudott azért a sárkány az asszonyra és elment, hogy hadakozzék a többiek ellen, akik az asszony utódai közül valók, akik megőrzik Isten parancsolatait, és akiknél megvan Jézus Krisztus bizonyságtétele.
066	REV	013	001	És odaállt a tenger fövenyére. És láttam egy fenevadat feljönni a tengerből, amelynek hét feje és tíz szarva volt, és a tíz szarván korona, és fejein istenkáromló nevek.
066	REV	013	002	És ez a fenevad, amelyet láttam, hasonló volt a párduchoz, lábai, mint a medvéé, szája, mint az oroszlán szája, és a sárkány neki adta az ő erejét és királyi székét és nagy hatalmát.
066	REV	013	003	És láttam, hogy fejei közül egy halálosan megsebesült, de halálos sebe meggyógyult. Az egész föld csodálta a fenevadat.
066	REV	013	004	És imádták a sárkányt, aki hatalmat adott a fenevadnak, és imádták a fenevadat, és ezt mondták: „Kicsoda hasonló a fenevadhoz? Kicsoda viaskodhatna vele?“
066	REV	013	005	És adatott neki nagyot mondó és istenkáromló száj, és adatott neki hatalom, hogy cselekedhessék negyvenkét hónapon át.
066	REV	013	006	Megnyitotta azért száját Isten ellen való káromlásra, hogy szidalmazza az ő nevét és az ő sátorát és azokat, akik a mennyben laknak.
066	REV	013	007	Az is megadatott neki, hogy a szentek ellen hadakozzék, és őket legyőzze, és adatott neki hatalom minden nemzetségen, nyelven és népen.
066	REV	013	008	Ezért imádja őt a föld minden lakosa, akiknek neve nincs beírva az élet könyvébe, amely a Bárányé, aki megöletett a világ alapítása óta.
066	REV	013	009	Ha van füle valakinek, hallja!
066	REV	013	010	Ha valaki fogságba visz mást, ő is fogságba megy, ha valaki fegyverrel öl, fegyverrel kell megöletnie. Itt van a helye a szentek békességes tűrésének és hitének.
066	REV	013	011	Azután más fenevadat láttam feljönni a földből, aminek két szarva volt, a Bárányhoz hasonló, de úgy szólt, mint a sárkány.
066	REV	013	012	Ez az előző fenevadnak minden hatalmát gyakorolta, az ő színe előtt, és azt is megcselekedte, hogy a föld és annak lakosai imádják az első fenevadat, amelynek halálos sebe meggyógyult.
066	REV	013	013	És nagy jeleket tesz, még tüzet is hoz az égből a földre az emberek szeme láttára.
066	REV	013	014	És elhiteti a föld lakosait azokkal a jelekkel, amelyeket kapott, hogy megcselekedje a fenevad színe előtt, azt mondva a föld lakosainak, hogy készítsék el a fenevad képét, akit fegyverrel megsebesíttetek, de megelevenedett.
066	REV	013	015	És megadatott neki, hogy a fenevad képébe lelket adjon, és hogy a fenevad képe meg is szólaljon, és hogy akik nem imádják a fenevad képét, azokat megölje.
066	REV	013	016	Azt is megteszi mindenkivel, kicsikkel és nagyokkal, gazdagokkal és szegényekkel, szabadokkal és szolgákkal, hogy jobb kezükre, vagy homlokukra bélyeget tegyenek,
066	REV	013	017	hogy senki se vehessen, se el ne adhasson semmit, hanem csak az, akin a fenevad bélyege van, vagy a neve, vagy nevének a száma.
066	REV	013	018	Ide kell a bölcsesség! Akinek van értelme, számlálja meg a fenevad számát, mert emberi szám az, a száma pedig hatszázhatvanhat.
066	REV	014	001	És láttam, és íme egy Bárány állt a Sion hegyén és vele száznegyvennégyezren, akiknek homlokára volt írva az ő Atyjának neve.
066	REV	014	002	És szózatot hallottam az égből, mint sok vizek zúgását, és mint nagy mennydörgés hangját, és hárfásoknak hangját hallottam, akik hárfájukkal hárfáztak.
066	REV	014	003	És valami új éneket énekeltek a királyi szék előtt és a négy élőlény előtt és a vének előtt, és senki sem tanulhatta meg azt az éneket, csak a száznegyvennégyezer, akik áron vétettek meg a földről.
066	REV	014	004	Ezek azok, akik nőkkel nem szennyezték be magukat, mert szüzek. Ezek azok, akik követik a Bárányt, bárhová megy. Ezek áron vétettek meg az emberek közül első zsengéül Istennek és a Báránynak.
066	REV	014	005	Szájukban nem találtatott hazugság, feddhetetlenek Isten királyi széke előtt.
066	REV	014	006	És láttam egy másik angyalt repülni az ég közepén, akinél az örökkévaló evangélium volt, hogy a föld lakosainak hirdesse az evangéliumot és minden nemzetségnek és törzsnek és nyelvnek és népnek.
066	REV	014	007	Hangos szóval ezt mondta: „Féljétek az Istent, és neki adjatok dicsőséget, mert eljött ítéletének órája és imádjátok őt, aki teremtette a mennyet és a földet és a tengert és a vizek forrásait“.
066	REV	014	008	És egy második angyal követte őt, aki így szólt: „Leomlott, leomlott Babilon, a nagy város! Mert paráznaságának haragborából adott inni minden pogány népnek“.
066	REV	014	009	És egy harmadik angyal is követte őket, és hangosan így szólt: „Ha valaki imádja a fenevadat és annak képét, és bélyegét felveszi homlokára vagy kezére,
066	REV	014	010	az is iszik Isten haragjának borából, amely elegyítetlenül töltetett haragjának poharába és kínozni fogják tűzzel és kénkővel a szent angyalok és a Bárány előtt.
066	REV	014	011	Kínlódásuk füstje felmegy örökkön örökké, és nem lesz nyugalmuk éjjel és nappal, akik imádják a fenevadat és annak képét, és ha felveszik az ő nevének bélyegét.
066	REV	014	012	Itt van helye a szentek békességes tűrésének, akik megtartják Isten parancsolatait és Jézus hitét!“
066	REV	014	013	És az égből szózatot hallottam, amely ezt mondta nekem: „Írd meg: Boldogok, a halottak, akik az Úrban halnak meg mostantól fogva. Bizony azt mondja a Lélek, mert megnyugosznak az ő fáradtságuktól és az ő cselekedeteik követik őket“.
066	REV	014	014	És láttam, és íme volt egy fehér felhő és a felhőn ült valaki, hasonló az Emberfiához, a fején arany korona volt, és a kezében éles sarló.
066	REV	014	015	És egy másik angyal jött ki a templomból, hangosan kiáltva annak, aki a felhőn ült: „Lendítsd meg a sarlódat és arass, mert a földnek aratni valója beérett“.
066	REV	014	016	A felhőn ülő sarlóját a földre dobta és learatta a földet.
066	REV	014	017	És másik angyal is jött ki a mennyben lévő templomból és annál is éles sarló volt.
066	REV	014	018	Az oltártól ismét egy másik angyal jött ki, akinek hatalma volt a tűzön, és hangosan kiáltott annak, akinél az éles sarló volt, és így szólt: „Lendítsd meg a te éles sarlódat és szedd le a föld szőlőjének fürtjeit, mert megértek a szemei“.
066	REV	014	019	Ledobta azért az angyal éles sarlóját a földre, és a föld szőlőit megszedte, és belevetette Isten haragjának nagy borsajtójába.
066	REV	014	020	Megtaposták a borsajtót a városon kívül és vér jött ki a borsajtóból, amely a lovak zablájáig ért, ezerhatszáz futamnyira.
066	REV	015	001	És láttam a mennyben egy másik nagy és csodálatos jelet: hét angyalt, akiknél az utolsó hét csapás volt, mert ezekkel teljesedett be Isten haragja.
066	REV	015	002	És láttam, mint egy üvegtengert, amely tűzzel volt elegyítve, és azokat, akik diadalmaskodtak a fenevadon és az ő képén és bélyegén és nevének számán, láttam az üvegtenger mellett állni azokat, akiknek kezében voltak Isten hárfái.
066	REV	015	003	És énekelték Mózesnek, Isten szolgájának énekét és a Bárány énekét: „Nagyok és csodálatosak a te dolgaid, mindenható Úristen, igazságosak és igazak a te utaid, ó, szentek Királya.
066	REV	015	004	Ki ne félne téged, Uram! És ki ne dicsőítené a te nevedet? Mert csak egyedül te vagy szent. Mert eljönnek mind a pogányok és leborulnak előtted, mert ítéleteid nyilvánvalókká lettek.“
066	REV	015	005	És ezek után láttam, és íme megnyílt a mennyben a bizonyságtétel sátorának temploma,
066	REV	015	006	és kijött a templomból a hét angyal, akiknél a hét csapás volt, tiszta fehér gyolcsba öltözve és mellük arany övvel övezve.
066	REV	015	007	És egy a négy élőlény közül adott a hét angyalnak hét arany poharat, amely az örökkön örökké élő haragjával volt tele.
066	REV	015	008	És megtelt a templom füsttel Isten dicsőségétől és erejétől, és senki sem mehetett be a templomba, míg a hét angyal hét csapása be nem teljesedik.
066	REV	016	001	És hangos szózatot hallottam a templomból, amely ezt mondta a hét angyalnak: „Menjetek el, öntsétek ki Isten haragjának hét poharát a földre“.
066	REV	016	002	Elment azért az első és kiöntötte poharát a földre, és gonosz, ártalmas fekély támadt azokon az embereken, akiken a fenevad bélyege volt és imádták annak képét.
066	REV	016	003	A második angyal is kiöntötte poharát a tengerbe, az olyan lett, mint a halott vére, és minden élőlény meghalt a tengerben.
066	REV	016	004	A harmadik angyal is kiöntötte poharát a folyóvizekbe és a vizek forrásaiba, és azok vérré változtak.
066	REV	016	005	És hallottam, hogy a vizek angyala ezt mondta: „Igaz vagy, Uram, aki vagy, aki voltál. Szent vagy, hogy így ítéltél.
066	REV	016	006	Mert a szentek és próféták vérét ontották, Te is vért adtál nekik inni, mert megérdemelték.“
066	REV	016	007	És hallottam, hogy az oltár ezt mondta: „Jól van, Uram, mindenható Isten, igazak és igazságosak a te ítéleteid“.
066	REV	016	008	A negyedik angyal is kitöltötte poharát a napra és megadatott neki, hogy tűzzel gyötörje az embereket.
066	REV	016	009	Az emberek gyötrődtek a nagy hőség miatt, és Isten nevét káromolták, akinek hatalma volt e csapások felett, és nem tértek meg, hogy Neki dicsőséget adjanak.
066	REV	016	010	Az ötödik angyal is kitöltötte poharát a fenevad királyi székére, és országa elsötétült és nyelvüket rágták kínjukban.
066	REV	016	011	És káromolták a menny Istenét kínjaik és a fekélyek miatt és nem tértek meg cselekedeteikből.
066	REV	016	012	A hatodik angyal is kitöltötte poharát a nagy folyóvízre, az Eufráteszre, és kiszáradt annak vize, hogy a napkelet felől jövő királyoknak út készüljön.
066	REV	016	013	És láttam a sárkány szájából és a fenevad szájából és a hamis próféta szájából három tisztátalan lelket kijönni, olyanok voltak, mint a békák.
066	REV	016	014	Mert ördögi lelkek azok, akik jeleket tesznek, akik elmennek a földnek és az egész világnak királyaihoz, hogy egybegyűjtsék azokat a mindenható Isten ama nagy napjának viadalára.
066	REV	016	015	„Íme, eljövök, mint a tolvaj. Boldog, aki vigyáz és őrzi ruháját, hogy ne járjon mezítelenül, és meg ne lássák szégyenét.“
066	REV	016	016	Egybegyűjtötték azért őket arra a helyre, amelyet zsidóul Harmagedónnak neveznek.
066	REV	016	017	A hetedik angyal is kitöltötte poharát a levegőbe, és hangos szózat jött a mennyei templom királyi székétől, amely ezt mondta: „Megtörtént!“
066	REV	016	018	Ekkor zúgás, és mennydörgés és villámlás támadt, és olyan nagy földrengés, amilyen még nem volt, mióta az emberek a földön vannak: ilyen nagy földrengés!
066	REV	016	019	És a nagy város három részre szakadt, és a pogányok városai leomlottak, és a nagy Babilont emlegették Isten előtt, hogy itassa meg vele az ő búsult haragja borának poharát.
066	REV	016	020	És minden sziget eltűnt és a hegyek sem voltak találhatók.
066	REV	016	021	És nagy jégeső, mint egy-egy talentum, esett az emberekre, és káromolták Istent az emberek a jégeső csapása miatt, mert annak csapása felette nagy volt.
066	REV	017	001	És odajött egy a hét angyal közül, akinél a hét pohár volt, és így szólított meg: „Jöjj és megmutatom neked a nagy parázna asszonynak ítéletét, aki a nagy vízen ül,
066	REV	017	002	akivel paráználkodtak a föld királyai, és az ő paráznaságának borától megrészegedtek a föld lakosai“.
066	REV	017	003	És lélekben elvitt engem egy pusztába és egy asszonyt láttam egy veres fenevadon ülni, amely tele volt istenkáromlónevekkel, amelynek hét feje és tíz szarva volt.
066	REV	017	004	Az asszony bíborba és skarlátba volt öltözve, és arannyal és drágakővel és gyöngyökkel volt ékesítve, kezében egy arany pohár volt, tele utálatosságokkal és paráznaságának tisztátalanságával.
066	REV	017	005	Homlokára titokzatos név volt írva: „A nagy Babilon, a paráznáknak és a föld utálatosságainak anyja“.
066	REV	017	006	És láttam, hogy ez az asszony részeg volt a szentek és Jézus bizonyságtevőinek vérétől, és nagyon csodálkoztam, amikor láttam őt.
066	REV	017	007	És ezt mondta nekem az angyal: „Miért csodálkozol? Én megmondom neked ennek az asszonynak és a fenevadnak a titkát, amely őt hordozza, amelynek hét feje és tíz szarva van.
066	REV	017	008	A fenevad, amelyet láttam, volt és nincs, és a mélységből jön fel, és pusztulásra megy. És a föld lakosai, akiknek neve nincs beírva az élet könyvébe a világ kezdete óta, csodálkoznak, látva a fenevadat, amely volt és nincs, de ismét megjelenik.
066	REV	017	009	Ide kell az értelem, amelyben bölcsesség van. A hét fej hét hegy, amelyen az asszony ül,
066	REV	017	010	ez hét királyt jelent. Közülük öt elesett, és egy megvan, a másik még nem jött el, és amikor eljön, kevés ideig maradhat meg.
066	REV	017	011	A fenevad pedig, amely volt és nincs, ő a nyolcadik, és a hét közül való és pusztulásra megy.
066	REV	017	012	A tíz szarv pedig, amelyet láttál, a tíz király, olyanok, akik még birodalmat nem kaptak, de hatalmat kapnak, mint királyok egy óráig a fenevaddal.
066	REV	017	013	Ezeknek egy a szándékuk, erejüket és hatalmukat is a fenevadnak adják.
066	REV	017	014	Ezek a Bárány ellen viaskodnak, és a Bárány legyőzi őket, mert uraknak Ura és királyoknak Királya, és vele vannak az elhívottak, választottak, és hívők.“
066	REV	017	015	Ezt mondta nekem: „A vizek, amelyeket láttál, amelyeken a parázna asszony ül, azok a népek, sokaságok és nemezetek és nyelvek.
066	REV	017	016	És a tíz szarv, amelyet láttál, és a fenevad meggyűlölik a paráznát és kifosztják, mezítelenné teszik, és húsát eszik, és tűzzel megégetik.
066	REV	017	017	Mert Isten adta azoknak szívébe, hogy az ő szándékát cselekedjék, és egy szándékon legyenek, és átadják birodalmukat a fenevadnak, míg beteljesednek Isten igéi.
066	REV	017	018	És az asszony, akit láttál, az a nagy város, amelynek hatalma van a föld királyai felett.“
066	REV	018	001	Ezek után láttam egy másik angyalt leszállni a mennyből, akinek nagy hatalma volt és dicsősége beragyogta a földet.
066	REV	018	002	És kiáltott teljes erejéből, hangos szóval: „Leomlott, leomlott a nagy Babilon, és az ördögöknek lett lakóhelyévé, mindenféle tisztátlan léleknek tömlöcévé, és mindenféle tisztátalan és utálatos madárnak tömlöcévé.
066	REV	018	003	Mert paráznasága haragjának borából ivott minden nép, és a föld királyai vele paráználkodtak, és a föld kalmárai az ő tobzódásának javaiból gazdagodtak meg.“
066	REV	018	004	Egy másik szózatot is hallottam a mennyből, amely ezt mondta: „Fussatok ki belőle, én népem, hogy ne legyetek részesei bűneiben, és ne kapjatok a rámért csapásokból.
066	REV	018	005	Mert bűnei az égig hatoltak, és Isten megemlékezett gonoszságairól.
066	REV	018	006	Fizessetek úgy neki, ahogy ő fizetett nektek, és adjátok kétszeresen vissza cselekedetei szerint: abba a pohárba, amelyet ő megtöltött, kétszeresen töltsetek neki.
066	REV	018	007	Amennyire dicsőítette magát és tobzódott, annyi kínnal és gyásszal fizessetek neki, mert ezt mondja szívében: Úgy ülök, mint egy királynő és nem vagyok özvegy és gyászt sem látok soha.
066	REV	018	008	Ezért egyetlen napon jönnek rá a csapások: a halál, a gyász és az éhség és tűzzel égetik meg, mert erős az Úr, az Isten, aki megbünteti őt.“
066	REV	018	009	És siratják őt, és gyászolják a föld királyai, akik vele paráználkodtak és tobzódtak, amikor látják az ő megégettetésének füstjét.
066	REV	018	010	Kínjától való félelmük miatt távol megállva ezt mondják: „Jaj! Jaj! Te nagy város, Babilon, te hatalmas város, egy óra alatt utolért ítéleted!“
066	REV	018	011	A föld kalmárai is siratják és gyászolják, mert áruikat már senki sem veszi:
066	REV	018	012	az aranyat, és ezüstöt, drágakövet és gyöngyöt, és gyolcsot és bíbort és selyem és skarlátruhákat, különféle tujafát és elefántcsontedényt, drága fából és rézből és vasból és márványból készült edényt,
066	REV	018	013	és fahéjat és illatszereket és keneteket és tömjént és bort és olajat és zsemlelisztet és gabonát és barmokat és juhokat és lovakat és kocsikat és rabokat és emberi lelkeket.
066	REV	018	014	És a haszon, amit lelked kívánt, elveszett, és minden bőség és pompa eltávozott tőled, azokat többé meg nem találod.
066	REV	018	015	Ezeknek árusai, akik ezekből gazdagodtak meg, kínjától való félelmük miatt távol állnak, sírva és jajgatva,
066	REV	018	016	ezt mondják: „Jaj! Jaj! A nagy város, amely gyolcsba, bíborba és skarlátba öltözött és arannyal, drágakövekkel és gyöngyökkel volt ékesítve, hogy elpusztult egy óra alatt ennyi gazdagság!“
066	REV	018	017	És a kormányosok és a hajókon lévők mind és az evezősök, és akik a tengeren kereskedtek távol megálltak,
066	REV	018	018	és amikor meglátták égésének füstjét így kiáltottak: „Van-e hasonló e nagy városhoz?“
066	REV	018	019	És port hintettek fejükre, sírva és jajgatva kiáltoztak: „Jaj! Jaj! Ez a nagy város, amelynek jólétéből meggazdagodott mindenki, akinek hajói voltak a tengeren, hogy elpusztult egyetlen óra alatt!
066	REV	018	020	Örülj neki, te menny és ti szent apostolok és próféták, mert Isten értetek ítéletével megbüntette őket.“
066	REV	018	021	És egy erős angyal, egy nagy malomkőhöz hasonló követ felvett és a tengerbe dobta és így szólt: „Ilyen nagy hirtelen vettetik le Babilon, a nagy város és többé meg nem találják“.
066	REV	018	022	És hárfások és zenészek és fuvolások és trombitások szava nem hallatszik benned többé, nem található benned egyetlen mesterség mestere sem, és nem hallatszik benned a malom zúgása sem,
066	REV	018	023	és lámpa világossága benned nem fénylik többé, és nem hallatszik benned vőlegénynek és menyasszonynak szava sem, mert a te kalmáraid voltak a föld fejedelmei, mert a te varázslásodtól tévelyedett el minden nép:
066	REV	018	024	de benne találtatott a prófétáknak és szenteknek vére, akiket megöltek a földön.
066	REV	019	001	És ezek után, mint egy nagy sokaságnak hangos szavát hallottam az égben, amely ezt mondta: „Halleluja, Az üdvösség és dicsőség és a tisztesség és a hatalom az Úré, a mi Istenünké.
066	REV	019	002	Mert igazak és igazságosak az ő ítéletei, mert elítélte azt a nagy paráznát, aki a földet megrontotta paráznaságával, mert megtorolta rajta szolgáinak vérét.
066	REV	019	003	És másodszor is mondták: Halleluja, annak füstje felszáll örökkön örökké.“
066	REV	019	004	És leborult a huszonnégy vén és a négy élőlény, és imádták az Istent, aki királyi székében ült, és így szóltak: „Ámen! Halleluja!“
066	REV	019	005	És a királyi szék felől szózat hallatszott, amely ezt mondta: „Dicsérjétek a mi Istenünket ti szolgái mindnyájan, akik félitek őt, kicsinyek és nagyok!“
066	REV	019	006	És hallottam, mint egy nagy sokaság szavát, és mint nagy vizek zúgását, és mint erős mennydörgés szavát: Halleluja, mert uralkodik az Úr, a mi Istenünk, a Mindenható!
066	REV	019	007	Örüljünk és örvendezzünk és adjunk dicsőséget neki, mert eljött a Bárány menyegzője, fölkészült menyasszonya
066	REV	019	008	és megadatott neki, hogy felöltözzék tiszta és ragyogó gyolcsba. A fehér gyolcs a szentek igaz cselekedetei.
066	REV	019	009	És ezt mondta nekem: „Írd meg: Boldogok azok, akik a Bárány menyegzőjének vacsorájára hivatalosak!“És ezt mondta: „Ezek Isten igaz beszédei.“
066	REV	019	010	És leborultam lába előtt, hogy imádjam őt, de ezt mondta nekem: „Meglásd, ne tedd! Szolgatársad vagyok neked és a te atyádfiainak, akiknél Jézus bizonyságtétele van. Istent imádd, mert Jézus bizonyságtétele a prófétaság lelke.“
066	REV	019	011	És láttam, hogy az ég megnyílt, és íme egy fehér ló, és aki azon ült, azt így hívják: Hű és Igaz, mert igazságosan ítél és hadakozik.
066	REV	019	012	Szemei olyanok, mint a tűz lángja, fején sokágú korona, rajta egy név volt írva, amit senki sem tud, csak ő maga.
066	REV	019	013	És vérrel behintett ruhába volt öltözve, és a neve ez: Isten Igéje.
066	REV	019	014	És mennyei seregek követték őt fehér lovakon, fehér és tiszta gyolcsba öltözve.
066	REV	019	015	És szájából éles kard jött ki, hogy azzal sújtson a pogányokra, és ő fogja azokat vasvesszővel legeltetni, és ő fogja taposni a mindenható Isten búsult haragjának borsajtóját.
066	REV	019	016	És az ő ruhájára és derekára oda volt írva az ő neve: királyok Királya és uraknak Ura.
066	REV	019	017	És láttam egy angyalt állni a napban és hangos szóval kiáltott mindenféle madárnak, amely az ég közepén repdesett: „Jöjjetek, gyűljetek egybe Isten nagy vacsorájára,
066	REV	019	018	hogy egyétek a királyok húsát, a vezérek húsát és a hatalmasok húsát és a lovaknak és a rajtuk ülőknek húsát és minden szabad ember és rabszolga húsát, kicsikét és nagyokét.“
066	REV	019	019	És láttam, hogy a fenevad és a föld királyai és az ő seregeik egybegyűltek, hogy hadakozzanak az ellen, aki a lovon ült és az ő serege ellen,
066	REV	019	020	de foglyul esett a fenevad és vele együtt a hamis próféta, aki annak színe előtt csodákat tett, amelyekkel elhitette azokat, akik a fenevad bélyegét felvették, és akik imádták annak képét. Mindkettőt elevenen a kénkővel égő tüzes tóba vetették.
066	REV	019	021	A többieket megölte a lovon ülő kardja, amely szájából jött ki, a madarak mind jóllaktak azok húsával.
066	REV	020	001	És láttam egy angyalt leszállni a mennyből, akinél a mélység kulcsa volt, és egy nagy lánc a kezében.
066	REV	020	002	És megfogta a sárkányt, azt a régi kígyót, aki az ördög és a sátán és megkötözte ezer esztendőre.
066	REV	020	003	És a mélységbe vetette és bezárta azt és bepecsételte, hogy többé el ne hitesse a népeket, amíg el nem telik az ezer esztendő, azután el kell oldoztatnia egy kis időre.
066	REV	020	004	És láttam királyi székeket, és leültek azokra, és ítélő hatalmat kaptak azoknak a lelkei, akiknek fejüket vették a Jézusról való bizonyságtételért és az Isten beszédéért, és akik nem imádták a fenevadat, sem annak képét és nem vették annak bélyegét homlokukra és kezeikre, ezek életre keltek és uralkodtak a Krisztussal ezer esztendeig.
066	REV	020	005	A többi halott nem kelt életre, amíg el nem telt az ezer esztendő. Ez az első feltámadás.
066	REV	020	006	Boldog és szent, akinek része van az első feltámadásban. Ezeken nincs hatalma a második halálnak, hanem Istennek és Krisztusnak papjai lesznek, és uralkodnak vele ezer esztendeig.
066	REV	020	007	És amikor eltelik az ezer esztendő, a sátán kiszabadul fogságából.
066	REV	020	008	És kimegy, hogy elhitesse a föld négy sarkán lévő népeket, Gógot és Magógot, hogy összegyűjtse őket háborúra, akiknek száma, mint a tenger fövénye.
066	REV	020	009	És felvonultak széles e földön és körülvették a szentek táborát és a szeretett várost, de Istentől, a mennyből tűz szállt le és megemésztette azokat.
066	REV	020	010	És az ördög, aki elhitette őket, a tűz és kénkő tavába vettetett, ahol a fenevad és a hamis próféta van és kínozzák őket éjjel és nappal örökkön örökké.
066	REV	020	011	És láttam egy nagy fehér királyi széket, és a rajta ülőt, akinek szeme elől eltűnt a föld és az ég, úgyhogy helyük sem volt található.
066	REV	020	012	És láttam a halottakat, nagyokat és kicsiket, állni Isten előtt, és könyveket nyitottak ki. Kinyitottak egy másik könyvet is, amely az élet könyve, és a halottakat azokból ítélték meg cselekedeteik szerint, amik a könyvekbe voltak írva.
066	REV	020	013	És a tenger kiadta a benne lévő halottakat, és a halál és a pokol is kiadta az ott lévő halottakat, és megítéltetett mindenki cselekedetei szerint.
066	REV	020	014	A halál és pokol belevettetett a tűz tavába. A tűz tava a második halál
066	REV	020	015	És ha valaki nem volt beírva az élet könyvébe, azt a tűz tavába vetették.
066	REV	021	001	Ezután új eget és új földet láttam, mert az első ég és az első föld elmúlt és tenger sem volt többé.
066	REV	021	002	És én, János láttam a szent várost, az új Jeruzsálemet, amely Istentől, a mennyből szállt alá, felkészítve, mint a vőlegény számára felékesített menyasszony.
066	REV	021	003	És az égből hangos szózatot hallottam, amely ezt mondta: „Íme, az Isten sátora az emberekkel van, és velük lakik, és azok az ő népei lesznek, és maga Isten lesz velük.
066	REV	021	004	És Isten letöröl szemükről minden könnyet és halál sem lesz többé, sem gyász, sem jajkiáltás, sem fájdalom nem lesz többé, mert az elsők elmúltak.“
066	REV	021	005	Aki a királyi széken ül, ezt mondta: „Íme, mindent újjáteremtek.“És ezt mondta nekem: „Írd meg, mert ezek a beszedek megbízhatóak és igazak.“
066	REV	021	006	És ezt mondta nekem: „Megtörtént! Én vagyok az Alfa és az Ómega, a kezdet és a vég. Én a szomjazónak ingyen adok az élet vizének forrásából.
066	REV	021	007	Aki győz, örökségül nyer mindent, és annak Istene leszek, és ő pedig fiam lesz.
066	REV	021	008	De a gyáváknak, és hitetleneknek és utálatosoknak és gyilkosoknak és paráznáknak és varázslóknak és bálványimádóknak és hazugoknak a része a tűzzel és kénkővel égő tóban lesz, ami a második halál.“
066	REV	021	009	És a hét angyal közül az egyik hozzám jött, akinél a hét utolsó csapással teli pohár volt, és ezt mondta nekem: „Jöjj, megmutatom neked a menyasszonyt, a Bárány feleségét.“
066	REV	021	010	És lélekben elvitt engem egy nagy és magas hegyre és megmutatta nekem azt a nagy várost, a szent Jeruzsálemet, amely Istentől, a mennyből szállt alá.
066	REV	021	011	Benne volt az Isten dicsősége, és annak ragyogása hasonló volt a drágakőhöz, a kristálytiszta jáspis kőhöz,
066	REV	021	012	és nagy és magas kőfala volt, tizenkét kapuja és a kapukon tizenkét angyal, és a felírt nevek, Izrael fiai tizenkét törzsének nevei.
066	REV	021	013	Napkeletről három kapu, északról három kapu, délről három kapu, napnyugatról három kapu.
066	REV	021	014	A város falának tizenkét alapköve volt, és azokon a Bárány tizenkét apostolának neve.
066	REV	021	015	Aki velem beszélt, annál egy arany mérővessző volt, hogy megmérje a várost, és annak kapuit és kőfalát.
066	REV	021	016	És a város négyszögben fekszik, és a hossza annyi, mint a szélessége. És megmérte a várost mérővesszővel: tizenkétezer futam, hosszúsága, szélessége és magassága egyenlő.
066	REV	021	017	És megmérte annak kőfalát: száznegyvennégy könyök, ember mértékével, ami az angyalé is.
066	REV	021	018	És a kőfal jáspisból épült, a város pedig tiszta arany, tiszta üveghez hasonló.
066	REV	021	019	És a város kőfalának alapja drágakövekkel volt ékesítve. Az első alapkő jáspis, a második zafír, a harmadik kalcedon, a negyedik smaragd,
066	REV	021	020	az ötödik szárdonix, a hatodik karneol, a hetedik krizolit, a nyolcadik berill, a kilencedik topáz, a tizedik krizopráz, a tizenegyedik hiacint, a tizenkettedik ametiszt.
066	REV	021	021	A tizenkét kapu pedig tizenkét gyöngy volt, minden egyes kapu egy gyöngy, és a város utcája tiszta arany, olyan, mint az átlátszó üveg.
066	REV	021	022	És templomot nem láttam abban, mert az Úr, a mindenható Isten annak temploma és a Bárány.
066	REV	021	023	És a városnak nincs szüksége napra, sem holdra, hogy világítsanak, mert Isten dicsősége megvilágosította, és lámpása a Bárány.
066	REV	021	024	És a pogányok, akik megtartatnak, annak világosságában fognak járni és a föld királyai oda viszik dicsőségüket.
066	REV	021	025	Annak kapuit nem zárják be nappal, éjszaka pedig nem is lesz ott.
066	REV	021	026	És a pogányok odaviszik dicsőségüket és tiszteletüket,
066	REV	021	027	és nem megy be abba semmi tisztátalan, sem aki utálatosságot és hazugságot cselekszik, hanem csak azok, akik be vannak írva az élet könyvébe, amely a Bárányé.
066	REV	022	001	És megmutatta nekem az élet vizének tiszta folyóját, amely ragyogó volt, mint a kristály, és az Istennek és a Báránynak királyi székéből ered.
066	REV	022	002	Utcájának közepén és a folyóvízen innen és túl az élet fája volt, amely tizenkétszer gyümölcsöt terem, minden hónapban meghozva gyümölcsét és levelei a pogányok gyógyítására valók.
066	REV	022	003	És semmi elátkozott nem lesz ott, és az Istennek és a Báránynak királyi széke lesz benne, és szolgái szolgálnak Neki.
066	REV	022	004	És látják az ő arcát, és az ő neve homlokukon lesz.
066	REV	022	005	És ott éjszaka nem lesz, és nem lesz szükségük lámpafényre és napvilágra, mert az Úr Isten az ő világosságuk, és uralkodnak örökkön örökké.
066	REV	022	006	És ezt mondta nekem: „Ezek a beszédek megbízhatóak és igazak, mert az Úr, a szent próféták Istene küldte el az ő angyalát, hogy megmutassa szolgáinak mindazt, aminek meg kell történnie hamar.
066	REV	022	007	Íme, eljövök hamar. Boldog, aki megtartja e könyv prófétai beszédeit.“
066	REV	022	008	És én, János vagyok az, aki ezeket hallottam és láttam. És amikor hallottam és láttam, leborultam az angyal lába előtt, hogy imádjam, aki nekem ezeket megmutatta.
066	REV	022	009	Ő pedig ezt mondta nekem: „Meglásd, ne tedd, mert szolgatársad vagyok neked, és a te atyádfiainak, a prófétáknak, és azoknak, akik megtartják e könyv beszédeit. Az Istent imádd!“
066	REV	022	010	Azután ezt mondta nekem: „Ne pecsételd le e könyv prófétai beszédeit, mert az idő közel van.
066	REV	022	011	Aki igazságtalan, legyen igazságtalan ezután is, és aki tisztátalan, legyen tisztátalan ezután is, és aki igaz, legyen igaz ezután is, és aki szent, szenteltessék meg ezután is.
066	REV	022	012	És íme, hamar eljövök, és az én jutalmam velem van, hogy megfizessek mindenkinek, cselekedete szerint.
066	REV	022	013	Én vagyok az Alfa és az Ómega, a kezdet és a vég, az első és az utolsó.“
066	REV	022	014	Boldogok, akik megtartják az ő parancsolatait, hogy joguk legyen az élet fájához, és bemehessenek a kapukon a városba.
066	REV	022	015	De kinn maradnak az ebek, a varázslók és a paráznák és a gyilkosok és a bálványimádók és mindazok, akik szeretik és szólják a hazugságot.
066	REV	022	016	Én, Jézus küldtem az én angyalomat, hogy ezekről bizonyságot tegyen nektek a gyülekezetekben. Én vagyok Dávidnak gyökere és ága, fényes hajnalcsillag.
066	REV	022	017	És a Lélek és a menyasszony ezt mondják: „Jöjj!“És aki hallja, ezt mondja: „Jöjj!“És aki szomjazik, jöjjön el, és aki akarja, vegye az élet vizét ingyen!
066	REV	022	018	Bizonyságot teszek pedig mindenkinek, aki e könyv prófétálásának beszédeit hallja: Hogy ha valaki ezekhez hozzátesz, e könyvben megírt csapásokkal sújtja Isten.
066	REV	022	019	És ha valaki elvesz e könyv prófétálásának beszédeiből, annak osztályrészét Isten kitörli az élet könyvéből, a szent városból és azokból, amik e könyvben megírattak.
066	REV	022	020	Ezt mondja, aki ezekről bizonyságot tesz: „Bizony hamar eljövök.“Ámen. Bizony jövel, Uram Jézus!
066	REV	022	021	A mi Urunknak, Jézus Krisztusnak kegyelme legyen mindnyájatokkal! Ámen.